[161,2-178,6] || vyāpticarcā ||

[161,3] namo bhagavate vītarāgāya |
[161,4] iha dahanādinā dhūmāder vyāptir adhyakṣānupalabdhisādhanatadutpattilakṣaṇeti vyutpādyate | 
[161,5] pare hi purastanās tāvad agnimati dhūmasya darśanam adarśanaṃ ca tadvirahiṇīty evānvayavyatirekitvaṃ 
[161,6] kalpayāṃ babhūvuḥ | tatra darśanādarśanaṃ yādṛcchikam api sakṛd bhaved iti ca bhūyaḥ pravṛttim 
[161,7] apekṣate | nanu bhūyasāpi pravṛtte darśanādarśane ghaṭakulaṭādāv upalabdho vyabhicāra iti 
[161,8] cet | kim etāvatā tatrāpy anumānam astv ity ucyate | atha tadvad dhūmādāv api mā bhūd iti | 
[161,9] prathamapakṣas tāvad vyabhicārād eva nirastaḥ | dvitīyo 'py avyabhicārād eva | na hy anyasya 
[161,10] vyabhicāre dhūmasya kiṃcit | na khalu viṣānnam aniṣṭam iti bhakṣyāntaram api heyam astu | 
[161,11] tāvatā ca sarvā nivṛttir labdheti | kim utpattiprārthanayā | tanniścayopayoginā vā pratyakṣānupalambhena |
[161,12] tadutpattir api yadi darśanādarśanād eva gṛhyeta kīdṛśo doṣaḥ | anumānam eva
[161,13] ca vibhāgena bhavatv iti tadanveṣaṇam | sa ca vibhāgo vyabhicārāvyabhicāradvāreṇa
[161,14] siddhaḥ | asati ca vyabhicāre tāvataivagamakatvam anarthikā tadutpattiḥ | vyabhicāre
[161,15] ca śatam api tadutpattayo na samarthāḥ | tasmāt sa(1b4)nnikarṣeṇa paryeṣaṇaṃ saṃyogenaiva kṛtārtham |
[161,16] ata eva saṃyogī hetur ucyate vahner dhūmo na kāryam iti || 
[161,17] Trilocanas tv āha | pratyakṣānupalambhayor viśeṣaviṣayatvāt kathaṃ tābhyāṃ sāmānyayoṛ
[161,18] sambandhapratītiḥ | athānagnivyāvṛttenādhūmavyāvṛttasya sambandhaḥ pratīyata eveti | nanu
[161,19] so 'pi kasya pramāṇasya viṣayaḥ | na tāva(1b5)t pratyakṣasya svalakṣaṇaviṣayatvāt
[161,20] tasya | nāpy anumānasya tasyāpi tatpūrvakatvāt | na ca vyāvṛttyoḥ kaścit sambandhaḥ | atha pratyakṣa-
[161,21] pṛṣṭabhāvī vikalpo dṛṣṭe bhede 'bhedam avasyati | tad eva sāmānyam | evam api vikalpānāṃ
[161,22] na vastv eva viṣayaḥ | api tu grāhyākāraḥ | sa ca na vastu | vastu tu teṣāṃ parokṣam eveti
[161,23] kathaṃ tenāpi sambandha(1b6)grahaḥ | asmākaṃ tu bhūyodarśanasahāyena manasā tajjatīyānāṃ sambandho
[161,24] gṛhīto bhavati | ato dhūmo nāgniṃ vyabhicarati | tadvyabhicāre dhūma upādhirahitaṃ
[161,25] sambandham atikrāmed iti hetor vipakṣaśaṅkānivartakaṃ pramāṇaṃ upalabdhilakṣaṇaprāptopādhiviraha
[161,26] hetur anupalambhākhyaṃ pratyakṣam eva | tataḥ siddhaḥ svābhāvikaḥ sambandhaḥ || 
[162,1] Vācaspates tu prapañcaḥ | tathā (1b7) hi dhūmādīnāṃ vahnyādibhiḥ svābhāvikaḥ sambandho
[162,2] na tu vahnyādīnāṃ dhūmādibhiḥ | te hi vināpi dhūmādibir upalabhyante | yada tv ārdrendhanādi- 
[162,3] sambandham anubhavanti tadā dhūmādibhir sambadhyante | tasmād vahnyādīnām ārdrendhanādyupādhikṛtaṛ
[162,4] sambandho na tu svābhāvikaḥ | tato na niyataḥ | svābhāvikas tu dhūmādīnāṃ
[162,5] vahnyādibhiḥ sambandhaḥ | tadupādher anupalabhyamānatvāt | kva (2a1)cid vyabhicārasyādarśanāt |
[162,6] anupalabhyamānasyāpi kalpanānupapatteḥ | na cādṛśyamāno 'pi darśanānarhatayā
[162,7] sādhakabādhakapramāṇābbhāvena sandihyamāna upādhiḥ sambandhasya svābhāvikatvaṃ pratibadhyāti
[162,8] iti yuktam | 
[162,9] avaśyaṃ śaṅkayā bhāvyaṃ niyāmakam apaśyatām
[162,10] [162,11] iti ca dattāvakāśā laukikapramāṇamaryādātikrameṇa saṃśayapiśācī labdhaprasarā na
[162,12] kvacin nāstīti nāyaṃ kvacit pravarteta | sarvatraiva kasyacid anarthasya kathaṃcit | śaṅkāspadatvāt |
[162,13] anarthaśaṅkāyāś ca prekṣāvatāṃ nivṛttyaṅgatvāt | antataḥ snigdhānnapānopayoge 'pi maraṇa-
[162,14] darśanāt | tasmāt prāmāṇikalokayātrām anupālayatā yathādarśanam[] āśaṅkanīyam | na tv
[162,15] adṛṣṭapūrvam api | viśeṣasmṛtyapekṣa eva hi saṃśayo nāsmṛter bhavati | na ca smṛtir ananubhūtacare
[162,16] bhavitum arhati | tad uktaṃ (2a3) mīmāṃsāvārttikakṛtā | 
[162,17] nāśaṅkā niṣpramāṇiketi |
[162,18] [162,19] tathā tenaiva bṛhaṭṭīkāyām | 
[162,20] utprekṣeta hi yo mohād ajātam api bādhakam | 
[162,21] sa sarvavyavahāreṣu saṃśayātmā kṣayaṃ vrajed
[162,22] iti || tasmād upādhiṃ prayatnenānviṣyanto 'nupalabhamānā nāstīty avagamya svābhāvikatvāṃ
[162,23] sambandhasya niścinumaḥ || 
[162,24] syād etad anyasyānyena sahākāraṇena cet? svābhāvi(2a4)kaḥ sambandho bhavet | sarvaṃ
[162,25] sarveṇa svabhāvataḥ sambadhyeta | sarvaṃ sarvasmād gamyeta | athānyasya ced anyat kāryam |
[163,1] kasmāt sarvaṃ sarvasmān na bhavati | anyatvāviśeṣāt | tataś ca sa evātiprasaṅgaḥ | yady ucyeta
[163,2] na bhāvasvabhāvāḥ paryanuyojyāḥ | tasmād anyatvāviśeṣe 'pi kiṃcid eva kāraṇaṃ kiṃcic
[163,3] ca kāryam iti | nanv eṣa svabhāvānanuyogo 'kāryakāraṇabhūtānām api svabhāvapratibandhe tulya
[163,4] eva | tasmād yat kiṃcid etad api | 
[163,5] kena punaḥ pramāṇenaiṣa svābhāvikaḥ sambandho gṛhyate | pratyakṣasambandheṣu
[163,6] pratyakṣeṇa | tathā hi yadā tāvat prathamaṃ vahnidhūmayoḥ sahārdrendhanayoḥ sambandhaṃ paśyati |
[163,7] tadā kiṃ dvayor api svābhāvikaḥ sambandhaḥ | aupādhiko vā | atha dhūmasyaupādhikaḥ | vahneṛ
[163,8] svābhāvikaḥ | vahner aupādhiko dhūmasya svābhāvika iti ca na śakyaṃ nirdhārayitum |
[163,9] tatra vahner anārdrendhanasya vinā dhūmam ayogolakādau darśanād ārdrendhanopādhir asya dhūmena
[163,10] sambandho na tu svābhāvika iti niścīyate | dhūmaviśeṣasya tu vinā vahnim anupalambhād upādhibhedasya cānupalabhyamānasya kalpanāyāṃ pramāṇābhāvāt | viśeṣasmṛtyapekṣasya
[163,12] saṃśayasyānupalabdhapūrve 'nutpādāt |utpāde vātiprasaṅgāt | prekṣāvatāṃ pravṛttyucchedāt
[163,13] svābhāvikaḥ sambandho 'vadhāryate | 
[163,14] tad idam avadhāraṇaṃ na mānasam | anapekṣasya manaso bāhye pravṛttav andhabadhirābhāva-
[163,15] prasaṅgāt | bhūyodarśanasāpekṣasya ca pravṛttau pramāṇāntarāpātāt | na hi mano nimittam
[163,16] ity eva mānasam | tathā sati na kiṃcin na mānasam | pratyayamā(2b1)trasya manonimittatvāt |
[163,17] tattadasādhāraṇakāraṇāpekṣayā tattatpramāṇavyapadeśe 'trāpi bhūyodarśanam
[163,18] asādhāraṇaṃ kāraṇam astīti pramāṇāntaraṃ jātaṃ tasmād abhijātamaṇibhedatattvavad 
[163,19] bhūyodarśanajanitasaṃskārasahāyam indriyam eva dhūmādīnāṃ vahnyādibhiḥ svābhāvikasambandhagrāhī
[163,20] iti yuktam | 
[163,21] evaṃ mānāntaraviditasambandheṣu mānāntarāṇy eva yathāsvaṃ bhūyodarśanasahāyāni 
[163,22] svābhāvikasambandhagrahaṇe pramāṇam unnetavyāni | svabhāvataś ca pratibaddhā hetavaḥ svasādhyena 
[163,23] yadi sādhyam antareṇa bhaveyuḥ svabhāvād eva pracyaverann iti | tarkasahāyā nirastasādhya
[163,24] vyatirekasandehā yatra dṛṣṭās tatra svasādhyam upasthāpayanty eva | na ca śyāmatādiṣu 
[163,25] maitratanayatvādīnāṃ svābhāvikapratibandhasambhavaḥ | annapānapariṇatibhedasyopādheḥ śyāmatāyā
[163,26] maitratanayatvasambandhaṃ prati vidyamānatvena maitratanayatvasyāgamakatvāt | etena pakvāny asya
[163,27] vṛkṣasyāgravartīni phalāni etadvṛkṣaprabhavatvāt | āsvāditaphalavad ityādayo 'py aupādhikasambandhā
[163,28] vyākhyātāḥ | tasmād yasya svābhāvikaḥ sambandho niyataḥ so 'numānāṅgam |
[164,1] yathā dhūmakṛtakatvādiḥ | yasya tv aupādhikaḥ | so 'numānāṅgaṃ na bhavati | yathā tatputratvādir
[164,2] iti sthitam | 
[164,3] atrocyate | vyāptir nāma vyāpakasya tatra bhāva eva vyāpyasya vā tatraiva bhāva
[164,4] ity evaṃ kartṛkarmadharmatayā pratīter anvayavyatirekarūpatayā dvidhānumānasamīhayā samīhitā | 
[164,5] anyathānumane 'nupayogāt | yadi hi sādhane saty avaśyaṃ sādhyaṃ bhavaty eveti sāmānyena
[164,6] siddhaṃ bhavati | sādhyābhāve vā sādhanam avaśyaṃ na bhavatīti tadā viśeṣoddeśena ādhanavati
[164,7] sādhyapratyāśā bhavati | sādhyābhāve tadabhāvasya | yadā tu na yathoktaniyamaḥ | tadā 
[164,8] sādhanaṃ ca bhavati na ca sādhyam ity āśaṅkāyāṃ katham anumānāvakāśaḥ | tasmād anumānam
[164,9] icchatā niyataṃ yathoktaiva vyāptir apekṣitavyā | na ca bhūyodarśanamātreṇa tasyāḥ siddhiḥ |
[164,10] yathā hi yadṛcchayāpi sakṛt saṃvādasambhāvanā[] tathā katipayavārān api yadṛcchayaiva bhavataṛ
[164,11] saṃvādasya na niṣedhaḥ | yathā ca sakṛt sahacāradarśane vyabhicāra upalabdha iti na sarvatra 
[164,12] sarvadā ca tatsahacāraniyama iti śaṅkā | tathā bhūyodarśane 'pi vyabhicāradarśanād eva 
[164,13] bhavantī na śakyaniṣedhā | 
[164,14] yat tu vyabhicāradarśanād ananumānam uktaṃ tan na yuktam | tathā hi kasya punar iha
[164,15] vyabhicāradarśanam ananumānavighnāya prayojakam | kiṃ pratipattur eva | atha śāstrakārasya | 
[164,16] yasya kasyacid vā | antyapakṣe pratipattuḥ kim āyātam | yato nānumānam ayaṃ kuryāt |
[164,17] anyathānyasya tattadviṣayapratyakṣīkāreṇaiva so 'pi kṛtārtha iti kim anumānam avaśyam
[164,18] anveṣate | śāstrakāraṃ ca pṛṣṭvādṛṣṭasambandho 'pi dhūmād agnim anumāsyate ity alaukikam | 
[164,19] pratipattus tu nāvaśyaṃ sann api vyabhicāro gocarībhavati | na hi yatra vyabhicāras tatraiva
[164,20] tāvati kāle deśe vāvaśyaṃ pratītim avatarati | apratīyamānaś ca nāsty eveti na śakyam
[164,21] avasātum | ātyantikakālavyavadhāne 'pi vā darśanāt | anupajātabādhabuddhīnām api
[164,22] nidhanasannidher avarodhāc ca | tataś ca saty api vyabhicāre pratipattur adarśanaṃ sambhāvyate | bhavati
[164,23] cāvyabhicāre 'numānam anyathā nety upadiṣṭasya smaran kim asāv avyabhicāraniścayād anumāne
[164,24] pravartatām | nivartatāṃ vādarśanamātreṇa niścayāyogād avyabhicārāsiddheḥ | sandigdhā
[164,25] siddhahetutvāt | tatrādyapakṣe karabhād apy anumānaṃ kuryāt | dvitīye tu na dhūmād api | na hi
[164,26] vidyamānasyāvidyamānasya vā vyabhicārasyānavalokanakāle kaścid viśeṣaḥ | tato yadi
[164,27] bhūyāṃsam api sahopalambhaṃ karabhagardabhayor yādṛcchikam āśaṅkate tathā dhūmadahanayor api kasmān neti
[164,28] samānam | atha pratyāsannayor api karabhagardabhayoḥ svātantryeṇopalakṣyamāṇayoḥ paśyāmi 
[165,1] tāvat kim ekam apasāryamāṇam anyo 'nudhāvati dhenum iva vatsa iti jijñāsayā tathānutiṣṭṛan na
[165,2] tathā pratipadyate | vahnau tv apasārite dhūmāpagamam eva pratyeti | vahnisannidhāne vā dhūma
[165,3] sambhavam | 
[165,4] ataḥ sambhāvyate vyabhicāraḥ karabhasyānyadāpi na dhūmasyeti cet? | viśiṣṭam eva
[165,5] tarhi darśanādarśanaṃ dhūme utpattigrāhakaṃ ca | yādṛśaṃ na karabhe
 | tathā hi yadāgnyabhāve
[165,6] dhūmābhāvaṃ pratyeti | tadā sahopalambhapūrvakam agnimātrābhāve dhūmādarśanam upayuktaṃ pratibandha
[165,7] siddhau | anyathā sahadarśanābhāve tāvad aṅgārāvaśeṣacitrabhānumātrāpasāraṇaṃ ca dhūmaś ca
[165,8] nāsty eva karabhavad gardabhābhāva iti kva sambandhabodhaḥ | sahadarśane 'pi yadi vastvantara-
[165,9] sahitahutāśāpasāraḥ | tadā pūrvam asya sattā kiṃ hutāśasya vastvantarasya vā sattayā pratyukteti
[165,10] na niścayaḥ | hutāśamātrābhāve tu tadbhāvaprayukta eva prāg asya bhāva iti sulabham | yadāpi
[165,11] pāvakamātrasannidhau dhūmasattā | tadāpi pūrvam ubhayādarśanapūrvam agnimātropadarśane darśanaṃ
[165,12] dhūmasyopayuktam | anyathāgnimātram ānītaṃ dhūmaś cāsty eveti karabhavat kutra pratibandhasiddhiḥ |
[165,13] vastvantarasahitahutāśanānayane 'pi kasyābhāvena prayuktaḥ prāgabhāvo dhūmasyeti na niścayaḥ | 
[165,14] hutāśamātropanītau tu tadabhāvaprayukto yuktaḥ | 
[165,15] tad evaṃ pūrvadarśanāpekṣaniyataikādarśanapūrvaṃ cānyādarśanaṃ viśiṣṭam ucyate | tad api
[165,16] prācīnadarśanam auttarakālikayathoktādarśanadvayāpekṣayā viśiṣṭam | evam adarśanapūrvake 'pi
[165,17] darśane viśeṣa ūhitavyaḥ | yadabhāvāt karabhādau nāśvāsaḥ | tam eva ca darśanādarśanayor viśeṣam
[165,18] āśritya pratyakṣānupalambhavyāpāravyavahāraḥ | tadviṣayaś ca bhāvadvayasvabhāvaḥ kārya
[165,19] kāraṇabhāva ity ucyate | 
[165,20] yac cāyattam anāyatte paratra tat tatra tadutpattyā pratibaddham ity api | tathā hi tanmātrā
[165,21] panayane dvitīyasāhityasyāpi niṣedhād vyaktaṃ tadāyattaṃ tat | evaṃ tanmātrāpasāraṇe 'pi
[165,22] boddhavyam | anyathā dvitīyāpasāraṇāpekṣaṇāt | kutas tanmātrāpasāraṇam iti tadutpattyaiva
[165,23] pratyakṣānupalambhasādhanayā vyāptir uktā bhavati | na tadviśeṣavirahiṇā darśanādarśanamātreṇa | 
[165,24] tadviśeṣāpekṣaṇe ca sakṛd eva pravṛttau nirvṛttilābhān na bhūyaḥ pravṛttyapekṣā | yathā hi sakṛd
[165,25] darśanādarśanena pratītasahacāramātrād anāśvāsakarān nāparam apareṇa pratyayam | tathā sakṛt
[165,26] pratyakṣānupalambhābhyāṃ pratītaviśiṣṭajātidvayahetuphalabhāvasambandhān nāparam aparābhyāṃ pratyeyam
[165,27] iti tāvataiva nirvṛttiḥ | yadi na sādṛśyādinā jātyantare tadadhyavasāyaḥ puruṣasyeti
[165,28] nipuṇena pratipattrā bhavitavyam | sahacāramātre tu tajjātāv eva saṃśayaḥ | anyatra
[166,1] sahacāramātre vyabhicāradarśanaṃ ca puṣṭaṃ bījam asya | na cātra viṣānnadṛṣṭāntaḥ śāntaye |
[166,2] viṣānnād bhojyāntarasya bhinnajātīyatvāt | atra tu yaḥ prayojako bhāgo bhūyaṛ
[166,3] sahacāralakṣaṇas tenaikajātiyatvam eva dhūmasya | na tu viṣadigdhatvaṃ dadhibhaktādeḥ sādhāraṇam
[166,4] iti vaiṣamyam | tadutpattim antareṇa cāvyabhicārasyaivābhāvād bhede 'vyabhicārasyaiva
[166,5] tadutpattirūpatvāt | avyabhicārāpekṣayā kṣepas tadutpatter ayukta eva | tasmāt kāryam eva
[166,6] hetur dhūmo dhūmadhvajasya | tadutpattyāvyabhicārākṣepāt | na saṃyogī sahacāramātrollekhāt |
[166,7] kathaṃ tarhi karabhagardabhodāharaṇam asaṃyogāt | dāsīkalaśasaṃyogadarśanabhūmnā santoṣo 'stu |
[166,8] karabhagardabhayor api vā jalabalākayor iva tāvati kāle deśe 'vasthitiniyamas tathā
[166,9] darśanād astv iti na kiñcid etat | tasmād arthāntare gamye kāryahetus tadbhāvasiddhiś ca
[166,10] pratyakṣānupalambhād iti sthitam || 
[166,11] Trilocanacodye tu brūmaḥ || viśeṣaviṣayaṃ pratyakṣam iti || kiṃ viśeṣo 'pi viṣayo 'asya |
[166,12] atha viśeṣa eva | ayogavyavacchedapakṣe na sāmānyaviṣayatāpratihatir iti kathaṃ na
[166,13] pratyakṣānupalambhāvakāśaḥ sāmānyadvaye | anyayogavyavacchedas tu kim asmatsiddhāntāśrayeṇocyate |
[166,14] vastuvṛttyā vā | asmākaṃ tāvad ubhayam ubhayam api pramāṇam ubhayaviṣayam | grāhyādhyavaseya-
[166,15] bhedena | yad dhi yatra jñāne pratibhāsate tad grāhyam | yatra tu tad[] pravartate tad adhyavaseyam |
[166,16] tatra pratyakṣasya svalakṣaṇaṃ grāhyam | adhyavaseyaṃ ca sāmānyam | anumānasya tu viparyayaḥ | tatra
[166,17] sādhanapratyakṣaṃ tadaivārthakriyārthinaḥ kṣaṇavīkṣaṇe 'pi santānāpekṣayā sāmānyaviṣayam |
[166,18] vyāptigrahaṇaprakaraṇe punar ekavyaktidarśane 'pi sarvasajātīyavyaktiviṣayatvena sāmānya-
[166,19] viṣayam | pratyakṣeṇa mayāgnijanmā dhūmaḥ paricchinna iti sakalatadanyāpoṭhavyakti
[166,20] jātam antarbhāvyaiva tadbalotpannasyādhyavasāyasya saṃvedanāt | yathā rūpamātradarśane rūparasagandhasparśasamudāyaviśeṣātmani ghaṭe dṛṣṭādhyavasāyāt tadviṣayatvaṃ pratyakṣasya |
[166,22] na ca sāmānyaṃ nāma kiṃcid anyad eva | kiṃ tu svalakṣaṇāny eva parasparam avivecitabhedāni
[166,23] sāmānyam ucyante | bhedavivecane tu pratyekaṃ svalakṣaṇam iti svaśabdenaiva vyavahāraḥ | tato
[166,24] yady api paravilakṣaṇāśeṣasvalakṣaṇānām apratibhāsān na grāhyatvena[] viṣayatvam | tathāpy adhyavaseyatvena
[166,25] durnivāram iti katham anyayogavyavacchedaḥ | vikalpānām avastv eva viṣaya ity api
[166,26] parakṛtāntānabhijñatayaivocyate | anusandhānānumānayor adhyavasāyāpekṣayā vastuviṣayatvāt |
[166,27] śeṣaṃ siddhasādhanam | atha vastuvṛttyeti pakṣaḥ | so 'py ayuktaḥ | sarvajñānānāṃ grāhyādhyavaseya-
[166,28] bhedena viṣayadvaividhyasya duratikramāt | pramāṇasya hi prāmāṇyam evātiricyate,
[167,1] viṣayadvaitaṃ tu sarvatra siddham | tatrānumane tāvad vastuno 'pratibhāsād adhyavaseyam eva
[167,2] svalakṣaṇam | grāhyas tu svākāraḥ | evaṃvidhaṃ nirloṭhitam asmābhir apohaprakaraṇa iti na
[167,3] prastūyate | yady api ca buddher ākāro neṣṭas tathāpi vastubalād āyātaḥ katham apohituṃ śakyaḥ |
[167,4] na hy apratibhāse jñānaṃ nāma | pratibhāsi cānumāyāṃ na vastv iti sthite niyataṃ svākāraḥ |
[167,5] alīkam astv iti cet | tathāpi tatpratibhāse grāhyam avaseyaṃ ca bāhyam iti viṣayadvaitasiddhau
[167,6] kiṃ nirbandhena | evaṃ pratyakṣe 'pi kāścid eva vyaktiḥ pratibhāsinī grā(4a5)hyā | sarvā tu
[167,7] sajātīyādhyavaseyā pratibandhabodhakāle | asphuraṇe hi yady avasāyo 'pi na[] syāt pratyakṣeṇa
[167,8] sambandhabodhaprasiddhigandho 'pi nirdhūtaḥ syāt | 
[167,9] yat tu mānasena bhūyodarśanajanitasaṃskārasahāyenendriyeṇa vā grahaṇam uktam | tatredaṃ
[167,10] vicāryate | asti tāvad agnidhūmavyaktyoḥ punaḥ punar upalabdhir aindriyī | asti ca tatkṛta
[167,11] saṃskārajanmā vimarśaḥ | ayam etatsahita evopalabhyate | tat kim anayoḥ sadātano 'yaṃ
[167,12] sahacāraḥ | atha suhṛddvayasyaiva sātyaya iti | parāmarśadurbalasya hetunāntarīyakapratītir api
[167,13] bhavati | tadanurūpaṃ cānuṣṭhānam | na punar atrāparo jñānavivartaḥ saṃvedyate | tatra
[167,14] bhūyodarśanaṃ tāvat saṃskārajananadvāreṇa sahāyam eva kṛtaṃ na tat prastutam abhidhātuṃ śakyam |
[167,15] tad antimam ekajātikāśeṣavyaktiviṣaya ity api manorathamātram | tadvyaktīnāṃ nirbhāsābhāvāt |
[167,16] saṃśayo 'pi tadanantaraḥ saṃśayatvād eva na niścāyakaḥ sambandhasya | paścimaś ca
[167,17] niścayākāratve 'pi parāmarśaśūnyasyaiveti pratyakṣābhikhyayāpi tadupasthāpite prameye ka
[167,18] āśvāsaḥ | aliṅgajasya hi vikalpasya pūrvapravṛttadarśanavyāpārānusārād evārthatathā-
[167,19] bhāvasambhavo na svātantryāt | atiprasaṅgāt | pūrvapravṛttāni ca darśanāni sahacāra-
[167,20] mātrasākṣīṇi vātātapādisahacāravat kiṃcid viśeṣam anāviśanti katham asya yathārthatāṃ
[167,21] samarthayitum īśate | tathābhāve 'pi tāny eva tatra pramāṇam | idaṃ tu smaraṇam | pramāṇatvena
[167,22] nirdiśyata iti sādhu | vātātapayoḥ paścāt sahacāravighaṭanād asti viśeṣa iti na vācyam |
[167,23] vyabhicārādarśanakālāpekṣayābhedasya vivakṣitatvāt | atrāpi avighaṭananiścayānupapatteś
[167,24] coktatvāt | yāvad eva vahnivyāpārāt pūrvaṃ dhūmānudayo hṛdayasaṃvāsī | tāvad eva hi
[167,25] sahacārāntarād bhedavimarśaḥ | tata eva ca tadvyabhicāre dhūma upādhirahitaṃ sambandham atikrāmed
[167,26] iti śobhate | anyathā pūrvaṃ sahacāramātropalabdhau | yathā dhūmam antareṇānalavilokane
[167,27] 'nalasya dhūmena sambandhe upādhikalpanaṃ sāmānyena tathā dhūmasyāpi vahnim antareṇa
[167,28] bhāvasambhāvanāyām upādhyantarakalpanaṃ bhaviṣyaty ataḥ kasya kenaupādhikaḥ svābhāviko 
[168,1] vā sambandhaḥ syāt | na hi suhṛdor ekavyatirekeṇānyadarśane 'nyavyatirekeṇāpi taddarṣana
[168,2] sambhāvanā na bhavati | kevalam caitram antareṇāpi maitrasya bhāvāvirodhād bhūdharavivara-
[168,3] praviṣṭasyāpi na darśanayogyatā vigalati | dhūmasya tu niyataṃ vinā vahnim udaya eva nāstīti
[168,4] na sambhāvanā | tāvatā ca tadutpattir eva śaraṇīkṛtā bhavati | sā ca na bhūyodarśanādarśanād
[168,5] ity uktam eva | 
[168,6] ata eva gogotvayor api na svābhāvikaḥ sambandho 'bhidhātuṃ śakyaḥ |
[168,7] tadutpattipratītivirahe 'nyasmāt sahacāriṇo viśeṣābhāvāt | na ca sahacāradarśanam
[168,8] apy asti | pratyakṣeṇobhayabhāgānullekhāt | tat kim (4b5) atra svābhāvikaupādhikavādaprakṣepeṇa
[168,9] vibhāgena | gamakatvaṃ ca sāmagryāḥ kāraṇatvād ekaṃ kāraṇam anyāpekṣam eva janakam ity aniyamaḥ kārye |
[168,10] kāryaṃ tu sāmagrīniyatatvena pratyekaṃ niyatam iti | tad eva liṅgaṃ na kāraṇam iti siddham |
[168,11] athāgner indhanasannidhau dhūmadarśanād viśeṣoddeśenaiva siddha upādhir indhanam | dhūmasya
[168,12] punar agninā sambandhe tadupādhir bhavan dṛśya eva bhavet | anupalabdhas tu nāstīty ucyate |
[168,13] tat kim indhanam eva param upādhir yena dṛśyatāniyamaḥ sambandhe hi vivakṣyate | apekṣaṇīyam
[168,14] arthānataraṃ svabhāvaviśeṣa eva copādhir abhidheyaḥ | na cārthāntaraṃ dṛśyatāniyatam | tataś ca
[168,15] dhūmasyāpi hutāśena saha sambandhe syād upādhir na copalakṣyata iti katham adarśanān nāsty eva |
[168,16] yataḥ svābhāvikasambandhasiddhiḥ | 
[168,17] atha yady apekṣaṇīyam arthānataraṃ syāt kathaṃ dhūma ity eva pāvakasya sattāniyama iti
[168,18] cet | nanv idam eva cintyate | kiṃ dhūme saty avaśyam agniḥ sambhavī na veti|
[168,19] kadācid arthāntaram upādhim apekṣya dhūmo 'pi syān nāgnir iti kim atra niṣṭaṅkakāraṇām |
[168,20] tasmāt pāvakaparādhīnodayo dhūmaḥ pariniṣṭhitaḥ kathaṃ tadabhāve 'pi bhāvaṃ svīkuryād ity eva
[168,21] sādhu | asiddhā ceyam upādhyanupalabdhiḥ | yathā hi dahano nendhanena vinā dhūmena
[168,22] sambadhyate | tathā dhūmo 'pi na tena vināgninā sambadhyata iti samānam upādhitvam
[168,23] indhanasyobhayatra | atha siddhasyāgner indhanasāhityena dhūmalābha ity upādhivyavasthā |
[168,24] asiddhasya tu dhūmasya tannimittātmalābhatayā tadavyabhicārāt | svābhāvikaḥ sthāpyata iti
[168,25] cet | evam api saiva tadutpattir āyātā | saiva ca svābhāvikaḥ sambandhaḥ | na ca yathokta-
[168,26] mānasādigrāhyaḥ | na copādhir dṛśyānupalabdhibādhya ity aupādhikaśaṅkāyāṃ na vipakṣān nivṛttir
[168,27] dhūmasyeti sthitam || 
[169,1] Vācaspatye tu prabandhe 'gner dhūmena sambandhe indhanam upādhir dṛśya ukta eva | dhūmasya tu
[169,2] vahninā sambandhe svābhāvikatvam upādher anupalabdhimātreṇa ca bādhaḥ | tatra ca kvacid
[169,3] vyabhicārasyādarśanād iti hetuḥ | tatredam ālocyate | kim ayaṃ hetur upādhyanupalabdhisādhakaḥ |
[169,4] atha saivāsya sādhikāyaṃ tu svābhāvikatvasya bhūtānupalabdher adārṭhyaśaṅkayopādher eva bādhakaḥ |
[169,5] prathame nirupayogaḥ | na hi buddher bhāvābhāvau hetvantarasādhyau | svasaṃvedyavedanāntarasvabhāvatvāt |
[169,6] nāsti copādher upalabdhir iti siddhaivānupalabdhiḥ | evaṃ vyabhicārādarśane 'pi
[169,7] hetvanupayogo vācyaḥ | vyavahārasādhanam upayoga iti cen na vimater abhāvāt |
[169,8] apratītimātrasya siddhatvāt | tṛtīyo 'pi na yuktaḥ | ekasyā dṛśyaviśeṣaṇarahitāyā
[169,9] niṣedhasādhanāśaktau dvitīyasyāḥ kīdṛśī śaktiḥ | vyabhicāro dṛśya eva vivakṣita iti
[169,10] cet | tarhi na sarvatra sarvadā vā | tataś ca na kvacid vyabhicāra ity ataḥ svābhāvikatvam
[169,11] ayuktam | kvacit tu na dṛṣṭo vyabhicāra ity evaṃ tatkalpanam analasyāpi dhūmena prasajyeta | 
[169,12] caitramaitrādīnāṃ vā parasparam | sati caivaṃ svābhāvikasambandhe 'py anāśvāsa ity āyātam | 
[169,13] tasmāt sarvatraivāvyabhicāraḥ paryeṣaṇīyaḥ | tato 'numānaviṣaye 'pi yāvan na sādhyaṃ
[169,14] pratyakṣeṇopasthāpayati | tāvan nāvyabhicāraṃ pratīyād iti kṛtam anumānena | kiṃ ca tadutpatti-
[169,15] vāderṣyayā dhūmasyānekāntaparihārāya svābhāvikavāda āśritaḥ | anekāntaś ca vyabhicārāśaṅkayā |
[169,16] tataḥ svābhāvikatvād avyabhicāraḥ sarvatra | sarvatrāvyabhicārāc ca svābhāvikatvam
[169,17] itītaretarāśrayaḥ | yasya tu sakṛd ekajāter anyajātyadhīnotpattipratītir eva sarvatrāvyabhicāra-
[169,18] pratītis tasya nāyaṃ prasaṅgaḥ | bhūyodarśanāpekṣāyām eva tadavatārasya nyāyaprāptatvāt |
[169,19] yathā hy ekadā darśane śaṅkāyām anyāpekṣā | tathānyadāpi śaṅkāpekṣā | parasparākṛṣṭa
[169,20] eva sarvatra darśanākṣepaḥ | yadi tu tatrāpi vārasaṃkhyāniyamaṃ darśayet | yathāsmākam | 
[169,21] prāgadṛṣṭau kramāt paśyan vetti hetuphalasthitim | 
[169,22] dṛṣṭau vā kramaśo 'paśyann (5b1) anyathā tv anavasthitir[] 
[169,23] iti pratyakṣānupalambhayor vāratrayaniyamo 'vayave | samudāye tv ekavārasya | tadā tāvataiva
[169,24] sustho bhavet | bhūya iti tv apariniṣṭhitasaṃkhyaḥ kiyatā[] nirvṛtim āsādayet lakṣyānusārī |
[169,25] tadaśakyatve ca na kvacid anumānam ayaṃ kuryād iti lakṣaṇaśāstram anarthakam | smaraṇe tu 
[169,26] cittapāṭavādhānāya kiyad api darśanaṃ pravartsyati | na tatra parimāṇaniyamam anatreṇa kiṃcit
[169,27] kṣīyate | bīje 'ṅkurajananāya kālaparimāṇaniyamavat | evam abhijātamaṇitattvasphuṭībhāve
[169,28] 'pi na darśanānāṃ parimāṇaniyamaḥ | sūkṣmarūpabhedodbhedamātrasya vivakṣitatvāt | 
[170,1] prabhāsvarād ivāvavarakapraviṣṭasya | yamalakavad vā | dhūmādau tu na rūpasya bhedo vivakṣitaṛ
[170,2] kiṃ tu svarūpasya | yathā hi nīletararūpayoḥ prāk paṭīyaso 'pi koṭir api darśanāni na
[170,3] bhedāvadhāraṇapaṭūni | tathā vyabhicāradarśanāt prāk vyabhicārāvyabhicāravator arthāntare
[170,4] sannidhīyamānayor na kiṃcid rūpabhedāvadhāraṇam | dhūme tu na rūpād viśeṣollekhi hṛdayam api
[170,5] tu pāvakādhīnasambhavatayety uktam | ata eva ca sakṛtpravṛttapratyakṣānupalambhābhyāṃ nirvṛttiḥ |
[170,6] rūpāpekṣayā tu dhūme 'pi yādṛg eva darśanam ādyaṃ tādṛg eva koṭitamam api na maṇivad viśeṣabhāk |
[170,7] tādṛg eva darśane yadi vyabhicāraśaṅkārahitaḥ pratipattā | tadā na dvitīyasyāpi darśanasyāpekṣā-
[170,8] āśaṅkamānas tu śatenāpi darśanena apratyaya eveti bhūya iti bhavadīyamantrākṣara-
[170,9] jāpinaḥ kā gatiḥ | ataś ca śatadhāpy avyabhicāradarśī purastāt sandehavān eva | 
[170,10] yat tv anupalabhyamānasyāpi kalpanānupapatter iti supteneva vilapitam | tad
[170,11] bālasyāpy asāmpratam | anupalabhyamānasyaiva hi kalpanā bhavati | prakṛtīśvarādivat |
[170,12] kalpitaṃ tu kiṃcit pramāṇam anveti kiṃcin neti viśeṣaḥ | na hi dṛśyamāno ghaṭaḥ kalpita
[170,13] ucyate | tasmād anupalabhyamāneṣv eva kalpanāvyavahāraḥ | kevalaṃ kvacid āptavacanādinā
[170,14] bādhakādarśanād dṛḍhaḥ sattāvasāyaḥ | vimarśakasya tu pākṣikaḥ | tato dhūmasyāpi yadi
[170,15] vyabhicāro dṛṣṭo dṛṣṭa eva | kas tatra saṃśayaḥ | yadā tu na dṛṣṭas tadā sattaikāṃśāvasāyo mā
[170,16] bhūt prāmāṇikādhikārāt | pākṣikas tu sattollekhaḥ kathaṃ vāryaḥ | athaivam abhiprāyaḥ | na
[170,17] tatraivānupalabdhir vivakṣitā | kiṃ tv anyatrāpi yan nopalabhyam tasya na śaṅketi cet | nanv agni-
[170,18] vyabhicāraś cāmīkarādau dṛṣṭa evety astu santoṣaḥ | atha dhūme na dṛṣṭaḥ | tat kiṃ sthāṇau
[170,19] puruṣatvaṃ dṛṣṭaṃ yena sthāṇau śaṅkyate | ūrdhvatāliṅgite dṛṣṭam iti cet | ihāpi bhūyaṛ
[170,20] sahacāriṇi dṛṣṭa evānyatra | ata eva na cādṛśyamāno 'pītyādi viplutam | yatraiva tu
[170,21] yat saṃśayyate | tatraiva tasya darśanam apekṣyata ity alaukikam | ato dhūmajātāv adṛśyamāno 'pi
[170,22] vyabhicāra upādhir vā darśanāyoyatayā niṣeddhum aśakyaḥ | sa idānīṃ saṃśayaḥ svābhāvikatva-
[170,23] saṃśayasvabhāvaḥ svābhāvikatvaniścayaṃ tāvad avaśyaṃ pratibadhnāti | svābhāvikasambandha-
[170,24] balena ca dhūmo gamakaḥ kathaṃ tadaniścaye gamakatvena gṛhyeta | na hi dharmiṇi sattvena
[170,25] hetur gamakaḥ sattvasandehe 'pi gamako bhavitum arhati | yaś ca yatsandehe pravartate sa
[170,26] tadasambhave 'pi pravartata eveti | svābhāvikasambandhaṃ vidhūyāpi dhūmasyaivānyasyāpi
[170,27] gamakatvaprasaṅgaḥ | tasmān niścayapratibandhaḥ svābhāvikatvapratibandha evārthataḥ | niścayam
[170,28] antareṇa gamakāṅgasya svayam akiñcitkaratvāt | tasmān niragnau dhūmasyāvaśyaṃ
[171,1] śaṅkayā bhāvyam niyāmakam apaśyatām (PV III 324) 
[171,3] iti durlaṅghyam etat tadutpattyanāśrayaṇe | na caivaṃ prāmāṇikalokamaryādātikramopālambhaḥ | na hi
[171,4] pramāṇagocare kaścid aniścayam ācaṣṭe | pramāṇābhāve vā niścayam | yathā bhavānupādher bādhaka-
[171,5] pramāṇābhāve 'py abhāvaniścayam | ata eva na saṃśayapiśācasya sarvatrāvakāśaḥ | pramāṇābhāva
[171,6] evānumatatvāt | pramāṇaviṣaye 'pi kiṃcid vaktuṃ śakyata iti cet | yadi mukham astīti
[171,7] vaktavyam ucyatām | kevalam yadi svīkṛtapramāṇadharmo vakti tadā sudānam uttaram | athetaraḥ |
[171,8] tadetareṇaiva vaktavyaṃ nāsmākam avasaraḥ | svīkṛtapramāṇasya hi niścayaphalatvāt
[171,9] pramāṇasyāvipratipannapramāṇaviṣaye niścayasvīkāranāntarīyaka eva tatsvīkāraḥ | kathaṃ sarvatra
[171,10] śaṅkāpiśācī labdhāvakāśā bhavet | kevalaṃ tvatpraṇītalakṣaṇaṃ na pramāṇam iti brūhi |
[171,11] tac ca vicāryamāṇam eva vartate | athādṛśyamāno 'py upādhir dhūme śaṅkyata iti prāmāṇika
[171,12] lokayātrātikrama iti cen na prāmāṇikair evāyogyānupalabdher bādhādhikārapratiṣedhāt |
[171,13] anyatheśyarasvargasādhanāder datto jalāñjaliḥ | anumānāgamapramāṇasiddher nāyaṃ doṣa iti
[171,14] cet | na pūrvam anupalabdhyā bādhite 'numānādeḥ sādhakasyāpravṛtteḥ sarvajñasiddhau prasādhitatvāt |
[171,15][171,16] tasmāt pūrvāparaparāmarśavivekaphalam etad anupalabdhimātraṃ niścayasādhanam iti |
[171,17] tataḥ pramāṇaviṣaye saṃśayānavakāśān nāyaṃ kvacit pravartetety asambaddham | na ca śaṅkety eva na
[171,18] pravṛttiḥ | arthasaṃśayena pravṛtter anivāryatvāt | snigdhānnapānavat | etat tv anarthakasaṃśayenodāharato
[171,19] 'rthānarthasaṃśayaviṣayo 'py ajñāta iti kim ataḥ paraṃ vācyam | na caitat prakṛtam |
[171,20] pramāṇavṛttau saṃśayo 'stu na vety asya prakṛtatvāt | tatra coktam eva | athedam ākūtam anekadhā
[171,21] dhūmasya dhāmany avyabhicāradarśanāt kadācit tad antareṇa dhūmo bhaved itīyam anarthaśaṅkā |
[171,22] sā ca nivṛttyaṅgam iti tām avadhūya svābhāvikasambandhabodha eva vidhīyatām ity arthaḥ |
[171,23] yathānnapāne maraṇaśaṅkāṃ nirasya pravṛttir eveti | yady evam arthasaṃśayo 'pi pravṛttyaṅgam iti yuktam |
[171,24] bhūyaḥ sāhityadarśanād avyabhicāra eva hi prāyikaḥ | annapāne jīvanavat | athedṛśam
[171,25] anarthasaṃśayam eva brūma iti cet | sa tarhi pravartaka eva | tat kathaṃ nāyaṃ kvacit pravartetety
[171,26] ucyate | kathaṃ vānarthakasaṃśayo 'pi nivṛttyaṅgam | etac ca kadācid vyabhicāre 'pi
[171,27] samānam | kādācitkādānamānavayācanavad iti sādhvī dhūmasya svābhāvikasambandha-
[171,28] siddhiḥ | yathādṛṣṭāśaṅkanaṃ ca prāg eva pratipāditam | ata eva viśeṣetyādi siddhasādhanam | 
[172,1] tad uktam ityādinā tv āturam ādāya dahanapraveśa eṣaḥ | tathā hi 
[172,2] bādhājñāne tv anutpanne nāśaṅkā niṣpramāṇiketi
[172,4] yady ullikhyamānasyārthasya bādhajñānam utpannaṃ sādhakaṃ vā pramāṇam | tadā śaṅkāyāṛ
[172,5] kvāvakāśaḥ | tasyāḥ saṃśayarūpatvāt | sādhakabādhakasya caikāntāvasāyasādhanatvāt |
[172,6] athendriyeṣu timirādibādhajñānānutpattir vivakṣitā | tad aprastutam | na hi dhūmādau svarūpasya
[172,7] asiddhir āśaṅkitā kiṃ tu vyāpter iti | 
[172,8] ko vārtho niṣpramāṇiketi yadi sādhakapramāṇaviraha iṣṭas tat kiṃ śaṅkāyā |
[172,9] yad vā śaṅkayollikhyamānasyārthasya | tasyāpi tatraivānyatra vā | anyatrāpi sajātīye
[172,10] anyamātre vā | prathamapakṣas tāvan na prastāvānurūpaḥ | bhavatu vā | tathāpi tadanyajñāne
[172,11] sādhanam ekārthasamavetaṃ mānasam arthāpattiḥ svasaṃvedanaṃ vā tan na kṣīṇam asyāḥ | śaṅkitasya
[172,12] prastute sādhakapramāṇābhāvas tu śaṅkāsādhaka evety uktam | anyatra sajātīye pramāṇā
[172,13] bhāvasya tv ayam arthaḥ yad dhūme vahnyanāyattatvaṃ śaṅkyate tat tajjātīye pramāṇenāvagatam |
[172,14] tatra vyaktyapekṣayā tajjātīyatvam | jātyapekṣayā vā | vyaktyāpekṣayā
[172,15] tāvad dhūmāntaram eva tajjātīyam | yadi ca citrabhānunānāyattiḥ pramitā | tadāvyabhicārād
[172,16] eva vyāptibahiṣkṛto dhūmaḥ sādhāraṇānekānto jāta iti kim atra sandigdha
[172,17] vipakṣavyāvṛttikatvārthaṃ śaṅkāvatāraṇena | apramitāyām api vahnyanāyattāv avyabhicārād eva
[172,18] kiṃ śaṅkayeti cet | adarśanamātreṇa vyabhicārasyābhāvāsiddheḥ | yogyānupalabdher evābhāva
[172,19] sādhane 'dhikārāt | tato bahulaṃ sahacāramātreṇa na vyabhicārī nāvyabhicārī niścita iti
[172,20] śaṅkāvakāśaḥ | jātyapekṣayā tu dhūmajāter anyaiva jātiḥ kayācid dravyatvādipratyāsattyā
[172,21] sajātīyā | tato 'bhimatapakṣopanipāte jalādau vyabhicāradarśanam uktam eva | yuktaś cāyam eva
[172,22] pakṣaḥ | dhūme vyāpticintāyāṃ deśakālāntaraviprakṛṣṭaṃ dhūmam ekīkṛtyaiva nirṇayaprakramāt
[172,23] jātyantara eva śaṅkyamānadarśanam anurūpam | tāvatāpi smṛter anubhavapūrvatvāpracyuter iti |
[172,24] prathamapakṣād anyatrāvācakaṃ cedam akṣaraṃ tatra cānupayuktam iti yat kiṃcid etat | 
[172,25] ajātabādhakotprekṣiṇaḥ saṃśayātmatvam api bālavilapitam eva | bādhakotprekṣaṇaṃ
[172,26] hi niścayātmatayā saṃśayaviruddham ity uktam | na hy aniścayaphalaṃ bādhakaṃ vā | tato yatra
[172,27] tadabhāvaḥ | tatra naḥ saṃśaya iti kathaṃ sarvavyavahāreṣu tadātmakatvam | atha
[173,1] noṣarbudhādhīnatvasya dhūme bādhakam utprekṣate ya iti vivakṣitam | kiṃ tu vahnyapratibaddhatvasaṃśaya
[173,2] eva vyāptiniścayasya virodhād bādhaka ukta ity evaṃ neyam | tathāpy utprekṣeteti viruddham |
[173,3] vikalpanaṃ hy utprekṣārthaḥ | na ca saṃśayasyaiva vikalpātmano vikalpanaṃ nāma prastutam |
[173,4] jananaṃ tu yuktam | tadāpy ajātaviśeṣaṇam apārthakam | jātasyotpādanārthāsaṅgateḥ | athā
[173,5] jātam abhūtam asatyam api śaṅkyamānam anagnyadhīnatādikaṃ prameyaṃ svaviruddhabādhakam utprekṣeta
[173,6] svakalpanāmātreṇodbhāvayed ity arthaḥ | tadāpi tadasatyatvaṃ kenacit pramāṇena prasādhya yady evaṃ
[173,7] brūyāt sarvaṃ śobheta | na cākrośād anyad asti sādhanam asya sāhasikasya | yadi ca
[173,8] yathāprasiddhātiriktam abhyūhata evākrośapātratvam | tadā darśanādarśanamātraprasiddhe vyāpti
[173,9] vāde vipakṣavṛttiśaṅkām apākartuṃ svābhāvikasambandhādikam abhyūhamānasyāpi kiṃ na tattvam | 
[173,10] tasyāpi vā sambandhasya mānasagrāhyatvabādhakam indriyagrāhyatvaṃ vadataḥ | sarvajñabādhakāni
[173,11] vā jñeyatvādīni | yathā prasiddhorvasyādiśabdārthabādhakaṃ vā pātryādyarthaṃ bruvataḥ | kiṃ
[173,12] vā bhūyo bauddhīyaśāṅkāsannipātaśātanam īdṛśamākrośasādhanam ananyaśakyamūhitavato 'syaiva
[173,13] prathamaṃ kṣayagamanam ucitam | 
[173,14] saṃśayotthāpakasya tad iṣṭam iti cet | nanu saṃśayasyāpi pūrvam ajātasyaivotthāpanād
[173,15] bhraṣṭaḥ | tataḥ sādhakabādhakopanītaniścayasyāpy ajātasyotthāpanāt kiṃ na duṣṭaḥ | pramāṇa
[173,16] balān niścayo durlaṅghya iti cet | tadabhāve tarhi saṃśayo 'pi durlaṅghya ity alam ativisāriṇyā
[173,17] kathayā | tataḥ pūrvāparaparāmarśena pramāṇaviṣayād anyatra saṃśayodbhāvanaṃ kathaṃ mohād ity anunmatto
[173,18] bhāṣate | pramāṇapratibaddho hi niścayo yadi tadabhāve 'pi bhavet kimarthaṃ yatnena
[173,19] pramāṇānveṣaṇaṃ prekṣasya | tadvipratipattinirākaraṇāya vā śramaḥ śāstrakārāṇām | tasmāt
[173,20] pramāṇāpāye niyatam āyātaḥ saṃśayaḥ katham aniṣṭimātreṇa nirākartuṃ śakyaḥ | yady apy evaṃ
[173,21] tathāpi gatyantaravirahāt saṃvyavahāre prāyaḥ sahacāradarśanāt | adarśanāc ca sakṛd api
[173,22] vyabhicārasya | vikalpollekhitam aparipuṣṭasaṃśayam asantam iva kṛtvā niścaya eva vyavahartavyo
[173,23] na saṃśayaḥ | 
[173,24] atrocyate | tattvataḥ kāryakāraṇabhāvaḥ pramāṇasiddho 'sti na vā | saṃś ca niyata-
[173,25] viṣayo 'nyathā vā | neti pakṣe sarvam ayatnaśīrṇam | sādhanadūṣaṇa(7a7)yor apy anavakāśād iti
[173,26] vibhaktam kṣaṇabhaṅge | sann api yady aniyataviṣayaḥ | tadāpy asann[] eveti vistṛtaṃ śāstre | na ca
[173,27] svargādyarthino vedeśvarādyanuvarttanaṃ niyamena vācyam | brahmavadhāder api tallābhaprasaṅgāt |
[173,28] tato 'sti cāsau niyataviṣayaś ca yathoktapratyakṣānupalambhasādhanaś cety avaśyābhyupagantavye
[174,1] āyāte niścayasya siddhatvād gatyantarābhāvo 'siddhaḥ | tam antareṇa (7b1) svābhāvika-
[174,2] sambandhasiddher apy anāśrayatvāt | yat tu yatnenānviṣyanta ityādi | tatrāpi vyabhicārānveṣaṇam
[174,3] evopādhyanveṣaṇaṃ vidmaḥ | vyabhicāram antareṇopādhivyavasthāyā aśakyatvāt |
[174,4] tato yāvad dhūmadarśanam | tāvad vyabhicāraśaṅkayopamṛdya nirūpaṇāparyavasāne gatam anumānena
[174,5] ity uktaprāyam | anyathā yatnenānviṣyamāṇā ity asya ko 'rthaḥ | katipayavārāvyabhicāra-
[174,6] gocarīkaraṇe hi paratra kīdṛśī nirvṛttiḥ | 
[174,7] yad api syād etad itādi valgitaṃ tad api niṛsāram | pramāṇasiddhe hi rūpe svabhāvāvalambanam |
[174,8] na tu svabhāvavādabalenaiva vasturūpavyavasthā | tad yadi niyataviṣayānvayavyatireka-
[174,9] grāhakapratyakṣānupalambhapramāṇasiddhe hetuphalabhāve svabhāvavādas tat kim āyātaṃ
[174,10] svābhāvikasambandhe | yatra tadutpattipratītisāmagrīṃ hṛdayena dūrīkṛtyānyataḥ sahacarita-
[174,11] dvayāviśeṣād pratītau pratītyupāya eva davīyān | tatsāmagryapekṣaṇe ca tadutpattir eva sā |
[174,12] kim āhopuruṣikayā nāmāntarakaraṇena | atrāntare bhūyodarśanajanitasaṃskārasahāyendriyeṇa
[174,13] grahaṇaparyantaṃ pūrvadūṣaṇenaiva nirastam |
[174,14] yac cāyaṃ saṃśayasya viśeṣadarśanāpekṣayā
[174,15] sāmānyadarśanād viśeṣādarśanād viśeṣasmṛteś ca saṃśaya (VSū 2,2,19)
[174,17] iti lakṣaṇakṣatiṃ saṃśayaṃ anicchann utkalayati | tatra kiṃ lakṣaṇakṣatibhayāt pramāṇāviṣaye
[174,18] dvyākārabuddhyaiva na bhāvyam | utaśvid dvyākāratve 'pi nāsau saṃśaya ity abhimatam |
[174,19] atha tattvataḥ saṃśayo bhavatu mā vā vayaṃ tu saṃśayatvena vyavaharāmo 'smallakṣaṇakṣayād iti
[174,20] pakṣāḥ | prathamas tāvad asambhavī | vikalpollekhitasya rūpasya sādhakabādhakayor ekāntasādhanayor
[174,21] abhāve śvaḥ priyāgamanavārtādivat kiṃ satyam etan na vety ubhayāṅgollekhivikalpa-
[174,22] janmano rājājñayāpi niṣeddhum aśakteḥ | śakyante hi kāyavāgvyavahārā anyadṛśe 'pi cetasi
[174,23] balād eva bhayādinānyathā kartum | na tu cittavivartaḥ pramāṇāpramāṇadvārāyātaḥ | etat
[174,24] tu syāt | bhūyasaikabhāgasyopalambhāt paripuṣṭa iva so 'ṅgaḥ parisphurati | ekāntāśaktes tv anyo
[174,25] bhāgaḥ kṣīṇa iva | tādṛksāmagrīvirahe punar ubhayo 'pi sādhāraṇaḥ | yathā tatra veśmani
[174,26] kākaḥ kim asti nāsti veti dvyākāratāpi kvāpi nāpaiti | sa eva saṃśayārtha iti
[174,27] dvitīyo 'py ayuktaḥ | anyathāniścayaniścayākārābhyāṃ bhrāntisamyagjñānābhyāṃ bhidyamāno 
[175,1] yadi na saṃśayas tat kiṃ turīyo rāśir eṣaḥ | tatas tam agṛhṇato lakṣaṇasyaivāyam astu doṣaḥ | na
[175,2] lakṣyam anyathā kartuṃ śakyam | ata evāntimo 'pi nopayogī | ubhayabhāgāvalambi saṃvedanaṃ
[175,3] ced ekāntakriyām apekṣamāṇaṃ siddham | tāvataiva svābhāvikasambandhāsiddheḥ kim atrabhavataṛ
[175,4] sandehavyavahārāpekṣayā ity alaṃ bālavāditayā | 
[175,5] mānasadūṣaṇe tu siddhasādhanam evāstu kim atrāpi pariśrameṇa | svabhāvapratibandhe
[175,6] tu gamakatvaṃ siddhasādhanam eva | sa tu tadutpattilakṣaṇa eveti sthāpitam | evaṃ ca
[175,7] bhūyodarśanasāmarthyakadarthanāt tatsahāyāni mānāntarāṇi pratyakṣaviṣayasvabhāvapratibandha-
[175,8] siddhaye bandhyāni boddhavyāni | viparyayabādhakam eva tu pramāṇam anumānam unneyam |
[175,9] tadabhāve vipakṣavṛttiniṣedhasyāśakyatvāt | tatputratāyā iva śyāmatve | yat punar atrānna-
[175,10] pānapariṇatibhedasyopādher bhāvāt svābhāvikasambandhavaidhuryam uttaram | tan na yuktam |
[175,11] āhārapariṇatibhedasyopādhitvaniścayābhāvāt | yathā hi dahanamātrād anindhanān na dhūma
[175,12] iti dhūmena vahneḥ sambandhi indhanam upādhirucyate | tathā yadi maitrajanitasyāpi kasyacid
[175,13] vivakṣitāhārapariṇāmaviraheṇa śyāmatopālapsyate | sa upādhir niraceṣyata tadā kim upādhi-
[175,14] vādena | vyabhicārād eva na maitraputratvaṃ gamakam itīyataiva paryāptatvāt | na caivaṃ śakyam |
[175,15] tat katham asāv upādhir niścitaḥ | kiṃ śvin maitrasyaiva janmāntarapraṇidhānāt saptāṣṭāpi 
[175,16] dṛśyamānāḥ śyāmatanavaḥ sūnavo na jātāḥ kim atra pramāṇam | tadvat tarhi mātur api
[175,17] sutānām api vā praṇidhānam āśaṅkyeta | tatpūṇyapraṇidhānayor adṛḍhatve cāhārabhedasyāpi
[175,18] śaktiḥ sambhāvyate | tatra kiṃ prayuktam eṣāṃ śyāmatvam iti śaṅkaivopādhiśaṅkānumānam anava
[175,19] kāśayati | kiṃ tanniścayena | paryavasitam idānīm antimena śyāmatāsādhanena | yad vipakṣa-
[175,20] nivṛttaṃ pakṣasapakṣaviśrāntam abādhitaviṣayam apratihetum | tatputratāhetum ahetūkartum udaraṃ mṛditvā
[175,21] saṃśayapiśācam utthāpayatā kathaṃ na bhītaṃ bhavatā | tasmāt tatputratāyāḥ śyāmatve
[175,22] pratibandhasādhakapramāṇābhāvād aśyāmatāyām adarśanamātreṇāsambhavānupapatter ahetutvam ity eva
[175,23] sādhu | kim antargaṭunopādhivādena | 
[175,24] sandigdhavipakṣavyāvṛttikatvaṃ ca hetudūṣaṇaṃ tāttvikam evābhyupagantavyam | na
[175,25] hy anyathā sarvāṅgasundarasyāsya hetutvāpasāraḥ śakyaḥ | api caivam anabhyupagame vajre
[175,26] lohalekhyatvasādhanāya prārthitasya pārthivatvahetoḥ kam upādhim īkṣamāṇo nānumānam anumanyate
[175,27] bhavān | atha praśithilāvayaveṣu kāṣṭhādiṣv ayaṛkoṭimajjanaṃ dṛṣṭaṃ dṛḍhaṃ ca vajram iti sa
[175,28] evopādhir iti cen naivam | na khalu ghanāvayavatvena śatakoṭisphaṭikayor viśeṣam upalabhāmahe,
[175,29] yatas taraṇimaṇāv apratihanyamānam ayaṛpavau pratihanyeteti syāt | 
[176,1] syād etad vajre vyāpāryamānam ayaḥ pratihanyamānam upalabdhaṃ tāvat | nanu yasya
[176,2] sādhyaviparyabādhakaṃ sādhakaṃ vā pravṛttam | na taṃ praty anumānaprasañjanam ārabdham | yasya tu
[176,3] śataśikharapakṣīkaraṇamātraṃ vartate | tena katham anumānam upādher abodhāt svābhāvikasambandhāvadhāraṇe
[176,4] 'pi parihāryam ity uktaprāyam | atha pārthitve upādhyantarānavadhāraṇe 'pi svagataṛ
[176,5] kaścid viśeṣo bhaviṣyaty upādhir yato na lohalekhyatvam iti cet | atra tarhi
[176,6] labdhāvakāśā śaṅkāpiśācī dhūmam apy anudhāvet | dhūmasyāpi svagataḥ kaścid viśeṣo
[176,7] bhaviṣyati, yenāgniṃ vinā bhaviṣyati | nanu yatnenānusaranto nopalabhāmahe dhūme
[176,8] svagataviśeṣalakṣaṇam upādhim | vajre tu pārthive 'vagacchāmo lohavyāpāraṇāt | 
[176,9] tat tarhi lohavyāpāraṇaṃ pravṛtte 'numāne prayojanena | uta yadṛcchayā | āhosvij
[176,10] jijñāsayā | ādyapakṣe mahatī prayojanasiddhir anumānād ity anumānāntaram apīdṛśam eva
[176,11] bhavataḥ | yadṛcchayā tu na tāvān śramaḥ | yāvatā lekhyaniścayaḥ | bhavatu vā tasyānanumānam
[176,12] anyasya katham | jijñāsā tu niravakāśaiva | tathā hi mṛtkāṣṭhapāṣāṇatīkṣṇa-
[176,13] bhedeṣu pārthiveṣu koṭiśo 'yaṛkoṭimajjanadarśino vyabhicārasyāpy adarśanāt svābhāvika-
[176,14] sambandhaniścayollekhyatānumānena nirastavyabhicārasaṃśayasya kva tatpūrvakajijñāsāvakāśaḥ |
[176,15] anyathā saudhaśikharāt parvatanitambasaṃvāhitaṃ dhūmam apy upalabhya bhūyodarśanena
[176,16] svābhāvikasambandhabodhavatas tatrāpi jijñāsaiva syān nānumānam | tataḥ sarvathānumāna-
[176,17] apasāra eva | katipayavārasaṃvāde cānyadā jāte svābhāvikasambandhaniścayāt
[176,18] kālāntare dhūmād anumānam anveti | na yāvajjīvaṃ saṃvāde pārthivatādivad iti ślāghanīyaprajñaḥ | 
[176,19] atha pārthivatve 'pi kāṭhinyatāratamyadarśanāt kvacil lekhyatānivṛttir api sambhāvyata
[176,20] iti bhūyasy api saṃvāde pārthivatvādyananumānam | dhūme tu nāgninirapekṣatātāratamyopalambha
[176,21] iti cet | nanv agninirapekṣatety agniviccheda eva vaktavyaḥ | na ca yatrātyantikavicchedo
[176,22] bhāvī tatrāvaśyaṃ prāgvicchedatāratamyadarśanaṃ nigaṭapuruṣavat | ante tu katipayakṣaṇe
[176,23] dhūme 'pi bhaviṣyati | kevalaṃ na puruṣanigaṭavat pṛthaksiddhayor dhūmānalayoḥ saṃyogamātram |
[176,24] kiṃ tu dhūmasya dhūmadhvajād eva janmeti nānte 'pi vicchedaśaṅkā | tāvadviśeṣāsparśe tu
[176,25] śaṅkaiva | tasmād vahnivicchedinaḥ svarūpasya dhūme pārthive vā lohalekhyatāyā āhatyādarśana-
[176,26] mātraṃ bhūyo viparyayadarśanaṃ ca sādhāraṇam iti naikaniyatā svābhāvikasambandhasiddhiḥ |
[176,27] sādhye naupādhikavyavasthā ceti samānam anumānam ananumānaṃ vā | 
[177,1] yadā tu dhūme tadutpattir eva vyāptisādhanī | bhedābhāvāt tu na pārthive
[177,2] lohalekhyatvena | nāpi tādātmyam | sa eva lohalekhyatvam evātmāsyety asiddheḥ |
[177,3] viparyayabādhakasyānumānasya darśayitum aśakyatvāt | kṛtakatvavat | pratyakṣasya ca
[177,4] jātiviśeṣādhikāreṇaiva pravṛtter yāvatīṣu pārthivajātiṣu lohalekhyatvam upalabdhaṃ tatraiva
[177,5] vyāptisiddhir nānyatra | tadā dhūmakṛtakatvādir hetuḥ | pārthivatatputratvādis tu sandigdhavipakṣa-
[177,6] vyāvṛttiko hetvābhāsaḥ | evaṃ tacchākhāprabhavatvādi | prathamaprasavodriktavātātapasparśādyapekṣayā
[177,7] pākasya kvacid ekaśākhāprabhave 'py abhāvaśaṅkanāt | tad evaṃ kasyacid arthāntareṇa vyāpti-
[177,8] prakrame yadi bhūyodarśanam upāyaḥ | tadā vipakṣād anīkṣāmātreṇa nivṛttyasiddheḥ | tādṛśāṃ
[177,9] vyabhicāradarśanāc ca sandigdhavipakṣavyāvṛttikatayā | naikāntikena sādhyasādhano dhūmādiḥ |
[177,10] svābhāvikādivādena tu hṛdayalepanam aśucineva parihāryam | ṭiṇṭikarāgamātrād āpātataḥ 
[177,11] parasvīkaraṇamātropayogino 'tiriktasyārthasyāpratipādanād iti pratipāditam | 
[177,12] tasmād bhede tadutpattipratītir eva vyāptipratītiḥ | sā ca pratyakṣānupalambhābhyām
[177,13] eva | bhavatu bhede tadutpattipratītir eva vyāptipratītiḥ | na tu pratyakṣānupalambhābhyām |
[177,14] vartamānakṣaṇagrahaṇaniyamāt pratyakṣasya | anupalambhasya ca tatsvabhāvatvāt | yac cādhyavasāya-
[177,15] apekṣayāśeṣasajātīyaviśeṣatvam ākhyātam akṣadhiyaḥ | tatrāpy avasāyo nāmānantaro
[177,16] vikalpa eva | tatas tadvaśena pratyakṣaṃ sarvaviṣayam iti yācitkamaṇṭanam etat | tadvaram agner dhūma
[177,17] iti sakalobhayavyaktilakṣaṇasāmānyadvayālambano vikalpa eva tadbhāvagrāhakaḥ svīkriyatāṃ
[177,18] pramāṇāntaraṃ pratyakṣāntaraṃ vā | anadhigatādhigamād adhyakṣavyāpārakāle bhāvāc ceti cet |
[177,19] tad apy asāram | vikalpe 'pi hi sarvaviṣayatvam adhyavasāyasaraṇam eva svalakṣaṇasphūrter abhāvāt |
[177,20] ekavyāvṛttacchāyānukāramātreṇa svākārasyaiva pratibhāsanāt | tat kīdṛśo 'sya
[177,21] viśeṣaḥ pratyakṣāt | kevalaṃ svānurūpānuvyavasāyādyuttara(9a5)prabandhāpekṣayā vikalpe
[177,22] viṣayādhyavasāyavyavasthā | pratyakṣe tu tam api vikalpam ādāyeti bhedaḥ | samastavastu-
[177,23] sparśas tu naikatrāpi | na cānyo 'sti grāhakaprakāra iti carcitam | 
[177,24] tasmāt saṃvyavahāre siddham adhyavasāyenāpi viṣayavyavasthānam aparihāryam anubhava-
[178,1] vikalpayoś ca sādhāraṇam iti pratyakṣaviṣayīkṛte hetuphalabhāve mānasavyavahāra-
[178,2] svabhāvo vikalpaḥ smṛtir eva na pramāṇam | ucitā caikadeśadvāreṇāpi samudāya-
[178,3] sparśād aśeṣasajātīyagrahaṇavyavasthādhyakṣasya | na vikalpasya prakṛtyā bahirarthasya | tasmāt
[178,4] pratyakṣānupalambhasambhavaiva hetuphalabhāvasvabhāvavyāptisiddhir iti sthitam || 

[178,5] || vyāpticarcā nāma prakaraṇaṃ samāptam || (9a7) 
[178,6] || kṛtir iyaṃ mahāpaṇḍitajñānaśrīmitrapādānām ||
