[201,2-232,20]	|| apohaprakaraṇam ||

[201,3] apohaḥ śabdaliṅgābhyāṃ prakāśyata iti sthitiḥ |
[201,4] sādhyate sarvadharmāṇām avācyatvaprasiddhaye ||
[201,5] sthitir vyavasthā | prasādhya? kāśyata ity antenāpoho 'trābhidheya uktaḥ | śeṣeṇa 
[201,6] tatprasādhanaphalam | athavā yad ācāryair apohaḥ śabdādinā prakāśyata iti vyavasthā kriyate 
[201,7] tad etad artham ity arthaḥ | ubhayathāpi sarvadharmānabhilāpyatvapratipādanaparam apohavyavasthāpanam
[201,8] ity uktaṃ bhavati | 
[201,9] nanv apohaḥ śabdaliṅgābhyāṃ prakāśyata ity anubhavabādhitam etat | tathā hīha 
[201,10] mahīdharoddeśe vahnir astīti śabdāl liṅgād vā pratītir vidhirūpam evollikhantī lakṣyate | 
[201,11] nānagnir na bhavatīti nivṛttimātram āmukhayantī | yac cānubhavabādhitaṃ na tatra sādhanāntara-
[201,12] cintā, sarvapramāṇapauruṣasya tatraiva viśrāmāt (8b) tatprasūtes tatphalatvāc ca | na hi 
[201,13] pratyakṣopakāranirapekṣaḥ pramāṇāntarodayaḥ | nāpi pramāṇāntarodayamātreṇa kṛtārthaḥ 
[201,14] pramāṇānusārī yāvan na tadupanītasādhanārthakriyānubhavaḥ | tasmāt tadanapekṣāyām asāmarthya-
[201,15] vaiyarthyagrastaṃ pramāṇāntaraṃ svayam eva na kiñcid iti na tena sādhite bādhite vāvakāśam
[201,16] āsādayati | tat katham apohaḥ śabdādigocara ucyate? 
[201,17] atha yady api nivṛttim ahaṃ pratyemīti na vikalpaḥ, tathāpi nivṛttipadārthollekha eva 
[201,18] nivṛttyullekhaḥ | na hy anantarbhāvitaviśeṣaṇapratītir viśiṣṭāpratītiḥ | tato yathā sāmānyam
[201,19] ahaṃ pratyemīti vikalpābhāve 'pi sādhāraṇākāraparisphuraṇād vikalpabuddhiḥ sāmānya-
[201,20] buddhiḥ pareṣām, tathā nivṛttipratyayākṣiptā nivṛttibuddhir apohapratītivyavahāram ātanotīti 
[201,21] cet? nanu sādhāraṇakāraparisphuraṇe vidhirūpatayā yadi sāmānyabodhavyavasthā, tat 
[201,22] kim āyātam asphuradabhāvākāre cetasi nivṛttipratītivyavasthāyāḥ? tato nivṛttim ahaṃ 
[201,23] pratyemīty evam ākārābhāve 'pi nivṛttyākāraṇasphuraṇaṃ yadi syāt, ko nāma nivṛttipratīti-
[201,24] sthitim apalapet? anyathā vā tatpratibhāse tatpratītivyavahṛtir iti gavākāre 'pi cetasi 
[202,1] turagabodha ity astu | atha viśeṣaṇatayā antarbhūtā nivṛttipratītir ity uktam, tathāpi 
[202,2] yady agavāpoṭha itīdṛśākāro vikalpas tadā viśeṣaṇatayā tadanupraveśo bhavatu, kiṃ tu 
[202,3] gaur iti pratītiḥ | tadā ca sato 'pi nivṛttilakṣaṇaviśeṣasya tatrānutkalanāt kathaṃ 
[202,4] tatpratītivyavasthā? 
[202,5] tad etad āyātam, sphurato 'pi vidher na viṣayasthitir apohasya punar asphurato 'pīti ka 
[202,6] eṣa nyāyaḥ? tathā ca niścayair yan na niścīyate rūpaṃ tat teṣāṃ viṣayaḥ kathaṃ? na ca vikalpe 
[202,7] asphuratas tena niścayanaṃ nāma | yad vidhirūpaṃ sphuritam antarmātrāyāṃ tasya parāpoho 'py astīti 
[202,8] tat pratītir ucyate | tatrāpi sambandhamātram apohasya | vidhis tu sākṣān nirbhāsīti na 
[202,9] pūrvadoṣāṇ muktiḥ | api caivam adhyakṣasyāpy apohaviṣayatvam anivāryam, viśeṣato vikalpād 
[202,10] ekavyāvṛttollekhino 'khilānyavyāvṛttam īkṣamāṇasya | tasmād vidhyākārāvagrahādhyakṣavad 
[202,11] vikalpasyāpi vidhiviṣayatvam eva nānyāpohaviṣayatvam | 
[202,12] yat punar anyasmād apohyate, apohyate 'nyad asmin veti vijātivyāvṛttaṃ bāhyam eva 
[202,13] buddhyākāro 'nyāpoha iti gīyate | tena na kaścid upayogaḥ, apohanāmnā vidher eva 
[202,14] vivakṣitatvāt, na ca nāmāntarakaraṇe vastunaḥ svarūpaparāvṛttiḥ | tasmād anubhavānusārād 
[202,15] vidhirūpam eva bāhyaṃ śabdādigamyam astu | śāstraṃ ca, atra dvau vastusādhnāv ekaḥ pratiṣedha-
[202,16] hetuḥ |
[202,17] anaṅgīkṛtavastvanśo niṣedhaḥ sādhyate 'nayā |
[202,18] vastuny api tu pūrvābhyāṃ paryudāso vidhānataḥ || (PV IV 262)
[202,20] yadi ca nañaprayogavat (9a) abhāvamātrasyaiva hetvantarād api pratītiḥ, tadā 
[202,21] nānupalambhād bheda iti liṅgavibhāgapūrvakāśeṣavyavasthādausthyam āyātam iti katham apohaḥ 
[202,22] śabdaliṅgābhyāṃ prakāśyata ity ata āha, sthithir iti | vyavasthāmātram etat | 
[202,23] mukhyatayāpohaḥ śabdāder viṣaya iti nedaṃ vastutattvam ity arthaḥ | kiṃ punar atra vastutattvam iti 
[202,24] cet? 
[203,1] śabdais tāvan mukhyam ākhyāyate 'rthas
[203,2] tatrāpohas tadguṇatvena gamyaḥ |
[203,3] arthaś caiko 'dhyāsato bhāsate 'nyaḥ 
[203,4] sthāpyo vācyas tattvato naiva kaścit ||
[203,5] iti prakaraṇārthasaṅgrahaḥ | 
[203,6] na khalu śāstram anubhavaṃ paribhūya bhavituṃ kṣamam iti vidhirūpam āmukhyann eva vikalpa 
[203,7] upajāyata iti tāvan na śakyam apahnotum iti prathamapādārthaḥ | nañyoge vivādābhāvān na tatra 
[203,8] cintā | śabdair iti copalakṣaṇam | liṅgaḥ pratipādyate vikalpair viṣayīkriyata ity api 
[203,9] draṣṭavyam | evaṃ saty āstām apohasyas vācyatā, tadvyavasthāmātram api viluptam | sā 
[203,10] sthitir api hi dvidhā vidhīyate, sannikarṣāt prayojakāc ca | tatra yady api sarvadharmānabhilāpyatva-
[203,11] pratipādanaṃ prayojakam uktam, na tu sannikarṣaḥ kaścid ity āśaṅkyāha, -tatrāpoha iti | 
[203,12] vidhau hi mukhyatayā pratipādyamāne tadviśeṣaṇatayopasarjanatvena gamyata evāpohaḥ | tatra 
[203,13] tadguṇatvenety arthasannikarṣaḥ | tataś cārthasaṃbaddhaḥ pratīyamānaś ca 
[203,14] apoho mukhyapratītikam api vidhiṃ tiraskṛtya prādhānyena sa evābhidheya ity ucyate, ukta-
[203,15] prayojanāt | athavā tadguṇatvenaiva gamyo na mukhyatveneti sākṣād apohavādino nirastāḥ | 
[203,16] yady api cānyāpohādiśabdānullekha uktas tathāpi nāpratītir eva viśeṣaṇabhūtasyāpohasya, 
[203,17] agavādyapoṭha eva gavādiśabdasya niveśitatvāt | śāstraṃ hi,
[203,18] niveśanaṃ ca yo yasmād bhidyate vinivartyaṃ tam | 
[203,20] ityādi | yathā hi nīlotpale niveśitād indīvaraśabdāt tatpratītau nīlam asphuraṇam anivāryam,
[203,21] tathā gośabdād apy agavāpoṭhe niveśitād gopratītāv ago'pohasphuraṇam anivāryam | 
[203,22] ye punar ago'pohe gośabdasaṃketavidhāva anyonyāśrayaṇaṃ grāmyadhandhīkaranam udbhāvayanti,
[203,23] te 'pi sāmānye sāmānyavati vā saṃketavādinaḥ katham ato doṣān mucyamānam
[203,24] ātmānaṃ paśyanti? tathā hi sāmānyaṃ nāma na sāmānyamātram abhipretam, turage 'pi 
[203,25] gośabdasaṃketaprasaṅgāt, kiṃ tu gotvasāmānyam abhipretam | tāvatā ca gotvasāmānye
[204,1] tadvati vā gośabdasaṃketa ity arthaniṣṭhāyāṃ sa eva doṣaḥ, gavāparijñāne gotvasāmānyā-
[204,2] parijñānāt, gotvasāmānyāparijñāne gośabdavācyāparijñānāt | atha gotve tadvati vā 
[204,3] gośabda itīdṛśākṣareṇa yadi saṃketas tadā doṣāḥ | yadā tu (9b) puraḥ sthitaṃ piṇḍam ekam
[204,4] upadarśya deśakālāntaraviprakīrṇāśeṣavyaktisādhāraṇarūpavikalpasthāyinaṃ prakaraṇādeḥ 
[204,5] pratipattāram avadhāryāyaṃ gaur iti saṃketaḥ, tadā yatraivāsau tat sādhāraṇaṃ rūpaṃ nirūpayati 
[204,6] tam eva gośabdena vyavaharatīti kathaṃ mithaḥ prārthanādoṣaḥ? tāvatā ca gotve tadvati vā saṃketa 
[204,7] iti vyākhyāt?ṇāṃ siddhāntānuvāda eṣaḥ, na tu saṃketakart?ṇām updeśakramas tādṛg iti cet? 
[204,8] evaṃ tarhi yady agavāpoṭhe gośabda itīdṛśākāraṃ saṃketākārakīrtanaṃ tadā 'yaṃ doṣaḥ | 
[204,9] yadā tu vivakṣitavyaktiṣv ekākārapratyavamarśavartini prakaraṇāṭ avadhārite pratipattari 
[204,10] saṃketakaraṇam ayaṃ gaur iti, tadā kva doṣāvakāśaḥ? sa hi svavikalpatalpaśāyinīḥ sakala-
[204,11] vyaktīr agovyāvṛttādyakṣaram anapekṣya svayaṃ tadvijātīyāśeṣavyaktivyāvṛttā gośabdavācyāḥ 
[204,12] pratipadyamāno yatraiva vijātīyavyāvṛttiṃ pratipadyate tā eva gośabdena vyavaharatīti, 
[204,13] tāvatā agovyāvṛtte gośabda iti siddhāntānuvāda eva na saṃketākāraḥ, abhimate 
[204,14] gośabdavṛttāv agośabdena śeṣasyābhidhātuṃ śakyatvāt | satu vijātīyavyāvṛttaḥ sādhāraṇa-
[204,15] ākāro vikalpe sāmānyasya pratibhāso vyakter vā svātmaiveti paścān niśceṣyate | 
[204,16] itaretarāśrayas tu nāstīti siddham | siddhaṃ ca puṇṭarīkaśabdaśrutau śvetaśatapatrapratipattivad 
[204,17] gośabdaśrutāv apy agavāpoṭhapratītau jātivādināpi avaśyābhyupagantavyam apohaviśeṣaṇaśemuṣī-
[204,18] nāntarīyakatvaṃ vidher iti | na ca saṃbandhagandhamātraṃ sākṣād eva dvayoḥ pratītir mukhyopasarjana-
[204,19] bhāveneti bhedaḥ | dharmavācī vā guṇaśabdaḥ, anyāpohadharmaṇo vidhirūpasya 
[204,20] pratīteḥ | 
[204,21] yat tṛtīyākārasyāropitabāhyayor anyanivṛttikṛtaṃ sādṛśyaṃ dūṣayan Vācaspatir
[204,22] āha; na ca svalakṣaṇadharmo vyāvṛttir bhavadbhir abhyupeyata iti, tad duṣṭam eva | atha bhāvikī
[204,23] iti vivakṣitaṃ tatreti cet? tathāpi nopayogaḥ, kalpanārūḍhasyaiva dharmidharmabhāvasyeṣṭatvāt |
[204,24] kevalaṃ kiṃ na vidhinaiva vyapadeśaḥ pratyakṣasyāpi vā parāpohaviṣayatvavyavahāra-
[204,25] prasaṅga ity avaśiṣyate | 
[204,26] atra brūmaḥ | iha kācid vyavasthā tattvaleśam āśritya prayojananiśeṣād anyathā 
[204,27] sthitāv apy anyathā kriyate, yathātmatadutpāda iti | utpādo hi prāgabhāvaviśiṣṭasya vastunaḥ 
[205,1] sata eva dharmaḥ | atha ca prāgabhāvalakṣaṇatattvaleśam āśrityāsata iti vyavasthāpyate 
[205,2] satkāryavādaśaṅkāsaṃkocāya | yathā vā 'nenaiva kṛtaṃ karma ko 'nyaḥ pratyanubhaviṣyatīty eka-
[205,3] santānaprajñaptim āśritya kṛtanāśākṛtābhyāgamavañcanā vimohāya, tathādyāpi vidhiviṣayābhidhānaṃ
[205,4] (10a) vastuto vastuna eva parāropitavācyatāsvīkāraśaṅkānirākaraṇāya 
[205,5] nāntarīyakapratītir apy apoha eva vikalpaviṣaya iti vyavasthāpyate | ato na vidhinaivavyavahāraḥ | 
[205,6] yadā tv apoha eva mukhyārthaḥ śabdasyety āropaḥ, tadā vidhir api puraskriyate | 
[205,7] yathoktam;
[205,8] śabdais tāvan mukhyam ākhyāyate 'rtha iti |
[205,9] pratyakṣe tu vivādābhāvān naivaṃ vyavastheti yuktam | anyāpohaviśeṣaṇaṃ tu vidhis tatrātiśayo 
[205,10] nety uktam eva | śāstraṃ hi;
[205,11] tat paricchinatti tato 'nyad vyavacchinatti  (HB 26,23) ityādi |
[205,12] niṣedhyāpekṣayā tu tatrānupalabdhiśabdena niṣedhavyāpāraḥ puraskriyata eva | yathā vā 
[205,13] vidhivṛtter agrahaṇaṃ nāma prasajyapakṣe niyatarūpānubhavād abhāvavikalpotpādanaśaktir eva, 
[205,14] tathā vidhivikalpānām api tantre 'nurūpānuṣṭhādānaśaktir eva niṣedhagrahaṇam agnir mayā pratīta 
[205,15] ity anuvyavasāyaprasavaśaktiś ca | paryudāsapakṣe ca niyatasvarūpasaṃve
[da] nam evobhayatra niṣedha-
[205,16] grahaṇam | ubhayaṃ caitad abhimataṃ śāstrakārasya | kvacit tasya prastāvānurūpaṃ prasajyapratiṣedha-
[205,17] adhikāreṇa,
[205,18] rūpe tasya na kiñcanetyādīni
[205,19] vacanāni, kvacit tv atadrūpaparāvṛttavastumātraprasādhanād ityādīni paryudāsāśrayāṇi | 
[205,20] na tv ekaniyamaḥ | tato yaṭ ṭīkākāraḥ svāpohasiddhau tadarthāvatārataralas Trilocanaś cāvocatāvocatām
[205,21] ācāryaḥ prasajyapratiṣedhavallabhaḥ unnīyata iti tan nirākṛtam | na ca bhedābhāvāt 
[205,22] viśeṣaṇavyavahārahāniḥ, rāhoḥ śiraḥ gotvaṃ sāmānyam ityādivad vivakṣākṛtasya 
[205,23] anapāyāt | kiṃ ca vyavahriyata eva bhavatāpi ghaṭābhāvapradeśayoḥ piśācatvābhāvastambhayor
[205,24] vā viśeṣyaviśeṣaṇabhāvaḥ | tat katham asmākaṃ niṣedhe niṛsvabhāvābhāvavāditvād
[205,25] iti cet? nedānīṃ svarūpanirūpaṇam abhāvasya, kiṃ tu pratītinirūpam | sā ca 
[205,26] śakyā apahnotum | paryudāsapakṣe 'pi tadvidher evānyaniṣedha iti na pratītikṣatiḥ | 
[205,27] nāpi viśeṣaṇabhāvasya | anenaiva vākyena vidhiniṣedhayoḥ sāmānādhikaraṇyapradarśanāt | 
[206,1] ata eva virodhacodyam apy avadyaṃ na, svābhāvena hi vidher virodho, nānyābhāvena, sahaiva sthānāt | 
[206,2] tasmād yuktam uktam, 
[206,3] tatrāpohas tadguṇatvena gamya iti |
[206,4] athavā tasyārthākhyānasya guṇo 'yam eva yad anyaniṣedhanaṃ nāma, tenāsau gamyata iti 
[206,5] vyavahartavyam | yac chāstram, tad anyaparihāreṇa pravarteteti śabdaniyogaḥ, vyartho 'nyathāprayogaṛ
[206,6] syād iti | etena tātparyārthatvam apohasya darśitam avyāpitvaparihāraś ca | eṣa panthāḥ 
[206,7] śrughnam upatiṣṭhata ity atrāpi prakṛtapathāntarāpekṣayaiṣa eva | śrughnapratyanīṣṭhasthānāpekṣayā 
[206,8] śrughnam eva | araṇyamārgavad vicchedābhāvād upatiṣṭhata eva | sārthadūtādivyavacchedena panthā 
[206,9] eveti sulabho niyamaḥ | tarjanīnirdeśād gatārthaḥ panthā eveti cet? paravyavacchedaḥ 
[206,10] tāvad astīṣṭaś ca | prayogas tu gatārthasyāpi loke dṛśyata eva | abhyāgacchati, (10b) 
[206,11] brāhmaṇau dvāv ityādivat | yathā hi sārthapuruṣādivyavacchedena kaḥ panthāḥ śrughnam upatiṣṭhata 
[206,12] iti praśnaḥ, tathottaram apy eṣa panthā iti sarvatraiva hi pratipādyaśaṅkāṅkitasyaiva vidhi-
[206,13] pratiṣedhāv iti | yadi ca śabdaśrutikāle kalito na parāpohaḥ katham anyaparihāreṇa 
[206,14] pravṛttiḥ? tato gāṃ badhāneti codito 'śvādīn api badhnīyāt | 
[206,15] yat tu goḥ pratītau na tadātmā parātmeti sāmarthyād anyāpohaḥ paścān niścīyata iti 
[206,16] mataṃ tad asaṅgatam, prāthamikasyāpi pratītikramādarśanāt | na hi tatkālavyutpanna-
[206,16] saṃketo 'pi gām ānayety uktaḥ parato nivṛttāv arthāpattim anusarati | na ca gośabdād anyāvakīrṇa-
[206,17] pratipattau goniścayo yuktaḥ | tathā pratipattau vā paścād api katham arthāpatter udayaḥ? 
[206,18] pararūpaparikaro hi gaur gṛhītaḥ | kathaṃ sa tadanākīrṇatāsamarthane samarthaḥ? tasmād goḥ 
[206,19] pratītir ity ago'poṭhapratipattir ucyate | ataḥ svārthapratītikāla evārthāntarāpohasya pratīti-
[206,20] kālaḥ, candraprayoge candrapratītikālavad avadātatāyāḥ | yathā ca śuklimāpratītau kīdṛśīndu-
[206,21] pratītiḥ, pararūpasaṃkīrṇapratītāv api kīdṛśī gopratītir iti samānam | nāpi na saṃkīrṇaṃ 
[206,22] nāsaṃkīrṇam avagantuṃ śakyaṃ vastu, paścād api sāmarthyasyāśakyatvāc ca | tasmān na niṣedha-
[206,23] bodhāyārthasāmarthyālambanaṃ śreyaḥ | 
[206,24] yad apy uvāca Vācaspatiḥ, jātimatyo vyaktayo vikalpānāṃ śabdānāṃ ca gocaraḥ, 
[206,25] tāsāṃ ca tadvatīnāṃ rūpam atajjātīyavyāvṛttam ity arthatas tadavagater gā badhāneti codito 
[207,1] nāśvādīn badhnātīti, tad apy anenaiva nirastam | yato jāter adhikāyāḥ prakṣepe 'pi vyaktīnāṃ 
[207,2] rūpam atajjātīyavyāvṛttam eva cet, tadā tenaiva rūpeṇa śabdavikalpayor viṣayībhavantīnāṃ 
[207,3] katham atadvyāvṛttipratītiparihāraḥ? atha na vijātīyavyāvṛttaṃ vyaktirūpaṃ tathāpratītaṃ 
[207,4] vā tadā jātiprasāda eṣa iti katham arthato 'pi tadavagatir ity uktaprāyam | 
[207,5] atha jātibalād evānyato vyāvṛttam, sā tarhi pūrvam apy āsīd eveti pūrvaṃ na samarthā, 
[207,6] tanniścaye paścād api katham? saṃketasmaraṇasahakāryapekṣā hi nāmayojanām eva, vijātīyetara-
[207,7] kalpanā tu darśanamātrādhīnā bālādivad iti yat kiñcid etat | 
[207,8] yadi vā guṇyate 'bhyasyata iti guṇa upādeyo dharmas tena prādhānyam atra lakṣaṇīyam, 
[207,9] tataḥ sa eva guṇo 'poha eva pradhānaṃ yeṣu śabdeṣu tadbhāvenāpoha eva bhāvavāciṣu śabdeṣu 
[207,10] gamya ucyate, na vidhiḥ sphurann apy apradhānavat | tathā hi vijātīye sarvatrādṛṣṭyapekṣatvāt, 
[207,11] kvacit tu dṛṣṭyapekṣaṇātmajātīye śrutau saṃbadhyate 'poha iti śāstram | api ca, 
[207,11] ubhayāvabhāse 'pi yathāvabhāsaprameyābhāvād anyanivṛttes tu bhāvaniyamān nivṛttir eva pradhānam | yac 
[207,12] chāstram,
[207,13] vasturūpasya saṃsparśo vicchedakaraṇe dhvaneḥ |
[207,14] syāt satyaṃ sa hi tatreti |  (PV III 132) 
[207,16] abhāvavāciṣu (11a) punar vastuno 'sattvād eva | yac chāstram, 
[207,17] rūpābhāvād abhāvānāṃ śabdā rūpābhidhāyinaḥ |
[207,18] nāśaṅkyā eva siddhās te vyavacchedasya bodhakāḥ || (PV I 185) 
[207,20] iti | yad vā tasminn apohe paryudāsenāpoṭhākāre vā vācye sthito guṇo doṣaniṣedho 
[207,21] yeṣāṃ śabdānāṃ tadbhāvenāpoṭha eva vācya ucyate | yathāha;
[207,22] nivṛtter niṛsvabhāvatvān na sthānāntarakalpanā |
[207,23] upaplavaś ca sāmānyadhiyas tenāpy adūṣaṇā || (PV I 169)
[208,1] iti | evam apohasya vācyatāvyavasthāyāṃ nimittāny abhidhīyamānāni śāstre 'pohasya 
[208,2] śabdān mukhyasphuraṇavirodhīny ūhanīyāni bhāvavāciṣu | abhāvavācakādhikāre cāyam eva 
[208,3] mukhyo viveka ity uktam | bhāvavāciṣūpasarjanatayā vivekasyāmukhyatāṃ khyāpayati | viśeṣato 
[208,4] hy eṣa boddhavyaḥ | abhāvavāciṣu padārtha evāpohaḥ | bhāvavāciṣu punaḥ padārthasyānyataḥ 
[208,5] apohaḥ, padārthavac cānyasya | enayoś coktimātreṇa bheda iti | yadi tathā vidhanibandhanā-
[208,6] dhīnāpohasya vācyatāvyavasthā, artha eva tu mukhyam ākhyāyate, hanta tarhi sarvadharmānabhilāpyatā-
[208,7] samayo 'stam ayam āyātaḥ, tadarthaś ca samārambhaḥ iti sūcitam | [208,8] yac coktaṃ vastuvācyatāropaniṣedhārtham apohasya prādhānyenābhidhānavyavastheti, tatrāpi 
[208,9] svayam arthavācyataiva svīkriyate, parasya tv anyathopadiśyata iti mahatī prekṣatety āśaṅkyāha,
[208,10] arthaś caika ityādi |
[208,11] ayam arthaḥ, artho hi dvividhaḥ, bāhya āntaraś ca, anyasyābhāvāt tatraikas tāvad bāhyaḥ 
[208,12] adhyavasāyād eva vācyo vyavasthāpyate, na svalakṣaṇaparusphūrttyā | katham iti cet? 
[208,13] anubhavād eva | yathā hi pratyakṣacetasi deśakālāvasthāniyatāni parisphutarūpāṇi 
[208,14] svalakṣaṇāni pratibhānty anubhūyante, tathā na vikalpakāle | vikalpakāle hi vijāti-
[208,15] vyāvṛttam eva parasparākārākīrṇam ivāsphuṭam iva pratyakṣāparacittaṃ kiñcid rūpam ābhāsamānam 
[208,16] anubhavaviṣayaḥ | yac chāstram,
[208,17] śabdenāvyāpṛtākṣasya buddhāv apratibhāsanāt
[208,18] arthasya dṛṣṭāv iveti,
[208,19] upāyabhedād ekasyaiva pratibhāsabhedaḥ ekatra hi buddhāv indriyam āśrayo 'nyatra śabdādīti cet? 
[208,20] atrāpy uktam,  
[208,21] jāto nāmāśrayonyānyaś cetasāṃ tasya vastunaḥ |
[208,22] ekasyaiva kuto rūpaṃ bhinnākārāvabhāsi tat || (PV III 235) 
[208,24] na hi spaṣṭāspaṣṭe dve rūpe parasparaviruddhe ekasya vastunaḥ staḥ, yata ekenendriyabuddhau prati-
[208,25] bhāsetānyena vikalpe, tathā sati vastuna eva bhedapratīteḥ | na hi svarūpabhedād aparo 
[209,1] vastubhedaḥ, na ca pratibhāsabhedād aparaḥ svarūpabhedaḥ | anyathā trailokyam ekam eva vastu syāt | 
[209,2] nanu dūrāsannadeśavartinor ekatra śākhini spaṣṭāspaṣṭapratibhāsabhede 'pi na śākhibhedaḥ, 
[209,3] arthakriyābhedābhāvād ity arthakriyābhedopakṛta eva pratibhāso bhedakaḥ | 
[209,4] na cehārthakriyābheda iti katham indriyaśabdābhyāṃ janitajñānaviṣayo gavādir bheda-
[209,5] bhāg iti cet? na brūmaḥ pratibhāsabhedo bhinnavastuniyataḥ, kiṃ tu ekaviṣayatvābhāva-
[209,6] niyata iti | (11b) tathā hi, yo yaḥ kvacid vastuni pratyakṣapratibhāsād viparītaḥ, 
[209,7] pratibhāso nāsau tenaikaviṣayaḥ, yathā ghaṭagrāhakāt patapratibhāsaḥ, yathā vā śaṅkhagrāhakāt 
[209,8] pītapratibhāsaḥ | tathā ca gavi pratyakṣapratibhāsād viparītaḥ pratibhāso vikalpakāle 
[209,9] iti vyāpakaviruddhopalabdhiḥ | ekaviṣayatvaṃ hi pratibhāsābhedena vyāptam, savyetara-
[209,10] nayanadṛṣṭavad dṛṣṭam | avyāptitas tu yadi pratyakṣāntaram api viparītapratibhāsaṃ syāt, vastu 
[209,11] ca dvirūpaṃ bhavet | tac ca dvayam api nāstīti vyāptir eva | āśrayabhedabhāvini ca jñāne 
[209,12] pakṣīkṛte tadviruddhaḥ siddhaḥ | tato yatrārthakriyādisacivaḥ pratibhāsa-
[209,13] bhedas tatra vastubhedaḥ ghatapatavat | taṃ punaḥ sahāyaṃ vihāya pravṛtto niyamenaikaviṣayatāṃ 
[209,14] pariharatīty eko 'tra bhrānta eva pratibhāsaḥ, śaṅkhe pītapratibhāsavat | 
[209,15] tatrāpi śaṅkha eva viṣaya iti cet? śuklatām aspṛśantī buddhiḥ śaṅkhaviṣayeti 
[209,16] suvyāhṛtam | śaṅkhamātraṃ pratyetīti cet, na, tataḥ parasya śaṅkhamātrasyāsphuraṇāt | pṛṣṭṛa-
[209,17] bhāvini vikalpe sphuratīti cetastu, na tu nirvikalpaḥ pītapratibhāsaḥ śaṅkhaviṣaya 
[209,18] iti siddham | evaṃ dūrataḥ śikhariṇi piṇḍākārapratipattir api na pippalādibhedāvasāya-
[209,19] samarthapatrādiviśeṣavirahiṇī vṛkṣaviṣayeti prakṛtasamam etat | arthakriyābhedādyabhāvāc ca 
[209,20] na bhinno 'rtha ity ekasyārpite bhrāntabhāve yadi na pratyakṣapratibhāso bhrāntaḥ, tadānya-
[209,21] pratibhāsa eva bhrama iti brūmaḥ | evaṃ pītābhāse govikalpe ca samāno nyāyaḥ | nanu 
[209,22] kvacit kasyacid āropaḥ kutaścid sādṛśyād bhavati | na ca vikalpapratibhāsavat 
[209,23] saṃbhinnākāraṃ janmāntare 'pi kiñcid upalabdham | 
[209,24] tat kutaḥ kasya kva samāropād bhramo 'yam iti cetayam aparas tavaiva doṣaḥ, 
[209,25] yad ayaṃ vikalpenādhyakṣagamya eva gocaro nānyagocara iti nirviṣayo 'pi na bhramo 'bhidhātavyaḥ |
[209,26] asmākaṃ tu tadviṣayo na bhavatīty etāvataiva prakṛtasiddhiḥ | tad evānyathākhyātīti 
[209,27] tadgocara eveti cet? yathā pratyakṣapuraskṛtena rūpeṇāsti tato 'tiriktasya vastuno 'bhāvāt 
[210,1] kasyānyathākhyāne kartavyam? tat tu na khyāty evety alaṃ bahubhāṣitayā | tasmān na svalakṣaṇa-
[210,2] pratibhāso vikalpeṣv iti nyāyaḥ | 
[210,3] tena yad āha Vācaspatiṛ; na ca śābdapratyakṣayor vastugocaratve pratyayābhedaḥ 
[210,4] kāraṇabhedena pārokṣyāpārokṣyabhedopapatter iti, tan nopayogi | parokṣapratyayasya vastu-
[210,5] gocaratvāsamarthanāt | parokṣatāśrayas tu kāraṇabheda indriyagocaragrahaṇaviraheṇaiva kṛtārthaḥ | 
[210,6] nanu vastuviṣayatve pratyayābhedaprasaṅgaḥ tvayaivokta iti tatparihāreṇaiva vastuviṣayatvaṃ 
[210,7] siddham, na cānyad vastv astīti tadviṣayatvaṃ ceti cet, naivaṃ, yataḥ pratibhāsa(12a)-
[210,8] vaijātyasyātadviṣayatvena vyāptisādhanād asau prasaṅgo 'smadīyaḥ | asmākam api vyāpti-
[210,9] vighaṭanāyaiva prayatna eṣaḥ | kāraṇavaijātyakṛte pratibhāsavaijātye saṃbhavini kuto vā 
[210,10] tadviṣayatvena vyāptir iti? etad api kadā yujyate? tadviṣayatvamātreṇa vā kāraṇa-
[210,11] bhedo vyāptaḥ śakyo darśayitum | tat tāvan nāsti, kāraṇabhedasya vastuno 'pratītyaiva 
[210,12] caritārthatvāt | atha na gavo satyodbhāvanam etat kāraṇabhedād api saṃbhāvyate prati-
[210,13] bhāsabhedas tadviṣayatve pīti | saṃbhāvyatāṃ tarhi gāndhāramadhurabodhayor apy ekaviṣayatvaṃ, 
[210,14] kāraṇabhedasya tatrāpi saṃbhavāt | nirvikalpasavikalpayor agnitvamātrollekho 'stīty eka-
[210,15] viṣayatāśvāsaḥ | tatra tu na gāndhāratvasya na vā madhuratvasya tadubhayabodhayor ullekha iti 
[210,16] cetaho nirūḍhatā mahatī | ātyantikakāraṇavaijātyasya hi phalam etat | ekaviṣayatva-
[210,17] āśvāsaḥ punar antato vastuna ullekhād bhaviṣyati | sandehe kāraṇavaijātye 'vāntarasyāgnitvāder 
[210,18] ullekhaḥ | ātyantike tu sarvasādhāraṇasya dharmasyeti na tāvataivātadviṣayatvam |
[210,19] asti cāvāstavadharmasya mādhuryasyānuvṛttir gāndhāre 'pi | 
[210,20] anyādṛśaṃ tan mādhuryam iti cet? vikalpanyastasyāpy agnitvam anyad eva | na caikarūpe 
[210,21] apy ullikhyamāne 'vāntaradharmapratibhāsayor ekaviṣayatvam, śuktirajatavat | na hi śukti-
[210,22] pratibhāso rajataviṣayo rajatapratibhāso vā śuktiviṣayaḥ sādhāraṇadhavalatollekhe 'pi | 
[210,23] tasmād yathā 'gnivikalpe vastusphuraṇe 'py avāntaradharmasya gardabhatvasyāsphuraṇāt na gardabha-
[210,24] viṣayatā, tathāvāntarasyāgnitvasya sphuraṇe 'pi svalakṣaṇākārasya pratiniyatasyāsphuraṇāt 
[210,25] nānyadravyasphuraṇam iti nyāyaḥ, svalakṣaṇasyaivāgnidravyatvāt | tataḥ kāraṇabhedo jñāna-
[210,26] pratibhāsasya bhedako 'stu | vastuviṣayatvaṃ tu na dvayor api pratibhāsayor iti sthitam etat | 
[210,27] tasmān na svalakṣaṇaṃ viṣayaḥ śabdāder iti siddham | 
[211,1] kiṃ ca evaṃ vidhiniṣedhayor apohatvāduccāraṇam eva na syāt | tau hi dharmiṇo 
[211,2] vā syātām, dharmāṇāṃ vā yathā vṛkṣo 'sti nāsti vā, vṛkṣo nīlo na vā nīla iti | 
[211,3] tatra prathamaḥ pakṣas tāvan nāsti | bhāvābhāvaniyato hi vṛkṣo vṛkṣaśabdena codita iti bhāva-
[211,4] niyamapakṣe 'stīti vyartham, nāstīty asamartham, virodhāt | abhāvanirūpaṇe tu viparyayaḥ | 
[211,5] asti ca vṛkṣapadaśrutau vidhiniṣedhāpekṣeti, bhāvābhāvasādhāraṇo 'yaṃ vṛkṣapadād vṛkṣa-
[211,6] pratibhāso na bāhyo vṛkṣa iti nyāyaḥ | 
[211,7] yat tu nyāyadarśane tātparyaṭīkākāreṇa jātimadvyaktivācyatāṃ svavācaiva prastutya 
[211,8] anantaram eva na ca śabdārthasya jāter bhāvābhāvasādhāraṇyaṃ nopapadyate, sā hi svarūpato 
[211,9] nityāpi deśakālaviprakīrṇānekavyaktyāśrayatayā bhāvābhāvasādhāraṇī bhavanty asti-
[211,10] nāstisaṃbandhayogyā | vartamānavyaktisaṃbandhitā hi jāter astitā | atītānāgatasaṃbandhitā
[211,11] ca nāstiteti | sandigdhavyatirekitvāt (12b) anaikāntikaṃ bhāvābhāva-
[211,12] sādhāraṇyam anyathāsiddhaṃ veti vilapitam, tāvatā tāvan na prakṛtakṣatiḥ | jātau bharaṃ 
[211,13] nyasyatā svalakṣaṇāvācyatvasya svayaṃ svīkārāt | 
[211,14] api ca jātir apy astyādipadaprayogāt prāg abhidhīyamānā śabdena vartamānavyakti-
[211,15] saṃbaddhā vā abhidheyā, atītānāgatavyaktisaṃbaddhā vā, ubhayasaṃbaddhā vā, asaṃbaddhā veti 
[211,16] pakṣāḥ | na caikatrāpi trāṇaṃ prācīnacodyacaturaḥ kṣamate | prathame pakṣe hi bhāvaniyamaḥ 
[211,17] dvitīye tv abhāvaniyamaḥ | tṛtīye 'pi yadi sadasadvyaktiyogād asyāḥ sattvāsattvavyavahāra-
[211,18] manorathaḥ, tathā yair yair āśrayair vartamānavyaktiyogo 'syā vyavahriyate, yair yair vātītānāgata-
[211,19] vyaktiyogaḥ, tān āśrayāṃs tathaiva pratipādayet śabdaḥ | na hy anyathobhayavyaktisaṃbaddhā 
[211,20] pratipāditā bhavati | tathā ca sati sa evāstyādipadāprayogaprasaṅgaḥ || 
[211,21] athaivaṃ matiḥ yat tadubhayavyaktisaṃbandhirūpaṃ tad asyāḥ śabdena coditam eva, na tu 
[211,22] tatsaṃbandhinīnām ubhayīnāṃ vyaktīnāṃ pratītiḥ | na hy ekasaṃbandhipratītiḥ saṃbandhyantarapratītim
[211,23] avaśyam anvākarṣati putrādipratītivad iti cet? evaṃ sati saṃbandhinām apratītau na saṃbandhasya
[211,24] api pratītiḥ | yataḥ,
[211,25] dviṣṭhasaṃbandhasaṃvittir naikarūpapravedanāt |
[211,26] dvayasvarūpagrahaṇe sati saṃbandhavedanam || (PVA II 3)
[212,1] tato yathā tattvataḥ kasyacit putro 'pi pitṛsaṃbandhānavadhāraṇe puruṣamātrarūpaḥ pratīto 
[212,2] ghaṭavat svatantraḥ, tathā sāmānyasaṃkhātam api vastu svatantraṃ pratīyamānaṃ na sāmānyarūpatayā 
[212,3] pratītiṃ bhavatīti caturthapakṣapratikṣepaḥ | tad api saṃbandhinām anākṣepād astyādipadāprayogaḥ 
[212,4] siddhaḥ, svatantre hi tasmin niścīyamāne tasyaiva bhāvābhāvābhyām astyādiprayogeṇa bhāvyam, 
[212,5] nānyasya | saṃbandhāvadhāraṇe 'pi hi naikasaṃbandhino bhāvābhāvābhyām itarasyāstyādipada-
[212,6] prayogaḥ | na hi caitrasya bhāvābhāvābhyāṃ tatputratvenāvadhārito 'pi maitro 'sti nāsti 
[212,7] veti saṃbandham arhati, kiṃ punaḥ saṃbandhābodhi sāmānyam? anyādṛśas tatra saṃbandha iti 
[212,8] cet? kīdṛśo 'pi vā bhavatu, pratītim anārūḍhaḥ punar asatkalpa eveti nānyadīyabhāvā-
[212,9] bhāvābhyām ayaṛśalākākalpasya pratītasyāstyādipadaprayogo yogam anveti, atiprasaṅgāt | 
[212,10] svarūpaṃ cāsya sadāc\vasthāyi pratipāditam ity astipadavaiyarthyaṃ, nāstipadavirodhaś ca tadavasthaḥ | 
[212,11] tasmān nānyathāsiddhaṃ bhāvābhāvasādhāraṇyam ekāntikaṃ ca bāhyaviṣayatvasādhane 
[212,12] vikalpapratibhāsasya | niyamavatī hi viṣayavyavasthā nimittavattayā vyāptā | 
[212,13] na ca viṣayasadasattāprasādhanād anyat nimittam upapadyate, atiprasaṅgāt | tatas tadabhāve 
[212,14] vyāpakābhāvād abhavantī viṣayavattā sadasattvaprasādhana eva niyamyamānā tena vyāpteti 
[212,15] tadvirodhini katham avatiṣṭṛet? yaj jñānaṃ yatra bhāvābhāvasādhāraṇapratibhāsaṃ, na tena tasya 
[212,16] viṣayavattvam, (13a) yathā gojñānasyāśvena | bāhye ca bhāvābhāvasādhāraṇapratibhāsaṃ 
[212,17] vṛkṣavikalpajñānam iti vyāpakaviruddhopalabdhiḥ | tadviṣayatvavyāpakasya bhāvābhāvaprasādhanasya 
[212,18] hi viruddhaṃ tadaprasādhanarūpaṃ sādhāraṇyam | evaṃ jātimadvyaktivacane 'pi doṣa eva | 
[212,19] vyakteś cet? pratītisiddhiḥ, jātir adhikā pratīyatāṃ mā vā, na tu taddoṣān muktiḥ | 
[212,20] yac coktaṃ kaumārilaiḥ, sabhāgatvād eva vastuno na sādhāraṇyadoṣaḥ, vṛkṣatvam hy anirdhārita-
[212,21] bhāvābhāvaṃ śabdād avagamyate, tayor anyatareṇa śabdāntarāvagatena saṃbadhyata iti | tatrāpi 
[212,22] vṛkṣatvam iti yadi jātir vivakṣitā, tadā \taddaṣaṇenaiva(taddūṣaṇenaiva) nirvṛtiḥ | athāparāmṛṣṭabhedābhedam eva 
[212,23] vṛkṣatvam, tadā tad avaśyambhāve 'bhāve vā niyataṃ, śabdena ca tathaiva khyāpitam iti kim astyādipadenādyāpi? 
[212,24] syād etat | tanniyatatve 'pi vṛkṣatvāṅga eva śabdena codito na sattvāsattvāṅga 
[212,25] iti cet? tayor aṃśayos tarhi bhedaḥ kālpanikas tāttviko vā? kālpanikatve iyaṃ
[213,1] gavyavastunīva pratiyatī śābdī buddhiḥ kathaṃ vastuviṣayeti siddham | tāttvikatve vṛkṣaḥ 
[213,2] sann iti sāmānādhikaraṇyānupapattiḥ, ghaṭapaṭhavat | ekavastuniyatau dharmāv iti nyāya-
[213,3] darśanavitpratikṣepo vakṣyate | bhedābhedapakṣo 'pi kṣipto 'nyatra | yac cedaṃ na ca pratyakṣasyeva 
[213,4] śabdānām arthapratyāyanaprakāro yena taddṛṣṭa ivāstyādiśabdāpekṣā na syāt, vicitraśaktitvāt
[213,5] pramāṇānām iti | tad apy ekārthatve bhinnāvabhāsadūṣaṇena dūṣitam | tato yadi 
[213,6] pratyakṣārthapratipādanaṃ śabdena tadvad evāvabhāsaḥ syāt, abhavaṃś ca na tadviṣayakhyāpanaṃ kṣasmate | 
[213,7] tad asyāpi vicitraśaktitvaṃ pramāṇānāṃ vastusvarūpānubhavādhyavasāyamātrakṛtam eva, naikārthatve 'pi
[213,8] pratibhāsabhedakṛte, tadbhede ekārthatāyāḥ pramāṇabādhitatvād iti | tasmād avasthitam etan na 
[213,9] svalakṣaṇābhidhāne dharmiṇo vidhiniṣedhāyoga iti kṛtaṃ padaprayogeṇeti | 
[213,10] nāpi dharmāṇāṃ, vṛkṣapadena hi dharmiṇo 'dhyakṣavat sarvātmanā pratipāditatvāt 
[213,11] ko 'vakāśaḥ padāntareṇa nīlatvādividhiniṣedhayoḥ pramāṇāntareṇa vā? Pratyakṣe 'pi 
[213,12] pramāṇāntarāpekṣā dṛṣṭeti cet? bhavatu tasyāpy aniścayātmakatvād anabhyastasvarūpaviṣaye | 
[213,13] vikalpas tu svayaṃ niścayātmako yatra grāhī tatra kim apareṇa? asti ca śabdaliṅgāntarāpekṣā |
[213,14] tato na vastusvarūpagrahaḥ, kiṃ tv ekadharmacchāyānukārivikalpodayasaṃvedanam eveti 
[213,15] siddham | na siddham, bhinnā hi jātyādayo dharmāḥ parasparaṃ dharmiṇaś ceti jātyekadharma-
[213,16] dvāreṇa pratīte 'pi śākhini dharmāntaravattāyā na pratītir iti kiṃ na bhinnābhidhānādhīno 
[213,17] dharmāntarasya nīlacaloccaistaratvāder avabodhaḥ? 
[213,18] tad ayuktam, yadi hi bhedād dharmiṇaḥ pratītāv api na dharmāṇāṃ śabdaliṅgadvāreṇa 
[213,19] bodhaḥ, indriyadvāreṇāpi mā bhūt | athendriyasya saṃyogasamavāyabalāt sannikṛṣṭe dharmiṇi 
[213,20] (13b) samavāyādisannikarṣabhājo dharmā api pratītigocarībhavantīty ucyate, liṅgasyāpīyaṃ 
[213,21] sāmagrī na khalu kalayāpi hīyate | śabdasya tu yady api na vācyena saha saṃyogasamavāyau, 
[213,22] vācyavācakalakṣaṇā tu pratyāsattir iṣṭaiva, tadabhāve vācyapratīter evābhāvaprasaṅgāt | 
[213,23] pratītau vā kīdṛśī saṃyogāder apekṣā? etac ca svābhāvikasaṃbandhāvalambinām api liṅgād 
[213,24] vastupratītau tulyam | na ca śabdadvāreṇa pratītau pravṛttinimittarodhinī vyavadhānaśaṅkā | 
[213,25] jātimatī hi vyaktiḥ sakṛd eva śabdād avasīyate bhavatām | krameṇa tv ekaikabodhān na kadāpi 
[213,26] jātimadvyaktibodhaḥ syāt | na ca niścayakramopalambhaḥ | tasmāt jātir adhikā pratīyatāṃ 
[213,27] nāma, vyaktis tu dharmiṇī pratīyamānā na svasamavetaguṇakriyādīn apratipādya svāsthyam āsādayet |
[213,28] anyathā pratyakṣe 'py aparopādhibuddhir anibandhanā syāt | 
[214,1] athaivaṃ sati śabdair vyaktibodhanam evāstu kim upādhisāhityasvīkāreṇeti cet? 
[214,2] tat kim idānīṃ bhavadupagamavaiyarthyād bhāvaiḥ svabhāvaparityāgaḥ kartavyaḥ? tad ayam
[214,3] aparas tavāstu doṣo na vā, na tu kiñcid gocare jñānasādhanais tatsaṃbandhināṃ bodham asādhayitvā
[214,4] sthātavyam indriyavat | athendriyād eva tathā dṛṣṭam iti nānyatra prasaṅga iti cet? 
[214,5] evaṃ tarhi tṛṇavahnir indhanavikārakriyānāntarīyakadhūmotpādanasamartho dṛṣṭa iti khādiras
[214,6] tathā na syāt | sāmānyena tu vyāptir ubhayatrāpīti na viśeṣaḥ | tato yadi khādire 
[214,7] vikāravirahas tadā nāsau dhūmo 'pi tu vātyāsaṃvalitadhūlinivahaḥ | na vā tatra dhūmadhvajaḥ, 
[214,8] kiṃ tu kāntimatpadmarāgaratnarāśiraśmisaṃhatir ucchrāyavatī | yadi punar asau dhūmaḥ sa ca 
[214,9] dhūmadhvajaḥ khādire vāvaśyaṃ vikāra iti, tathā yady asau dharmibodhas tatsādhanaś ca śabdo, 
[214,10] niyataṃ tadāśrayadharmabodhadoṣaḥ | na cet? tadāśrayadharmabodhaḥ, tadā nāsau dharmibodho nāpi 
[214,11] dharmibodhanaḥ śabdaḥ | yat kvacit jñānasādhanaṃ tat tadīyadharmāṇāṃ pratītisādhananiyataṃ 
[214,12] yathendriyam | tathā ca liṅgaśabdau parokṣābhimatasya pratītisādhanāviṣṭau taveti svabhāvaḥ 
[214,13] prasaṅgahetuḥ | na caivaṃ, śabdaliṅgāntarāpekṣaṇāt | yan na yatsamavetadharmabodhasādhanaṃ na tat 
[214,14] tasya svarūpajñānajanakam, yathā gośabdas turage, turago vā gardabhe, na bodhayataś ca godhulidhūmo, 
[214,15] svaviṣayābhimatasamavetadharmāntaram iti viparyaye vyāpakānupalabdhiḥ | jātiguṇakriyādi-
[214,16] rahitasya svapne 'pi darśanaśaṅkāvirahād vastudarśanaṃ tatsattāmātrabhāvinā dharmāntarajñānena 
[214,17] vyāpyata ity ubhayor api kalpanābuddhau bhinnavad ābhāsamānānām apṛthakprathanaparaḥ | tad 
[214,18] varam abheda eva dharmāṇām astu, (14a) sarvathā vastupratītisvīkāre dharmāṇāṃ pratīti-
[214,19] codyasya duṣpariharatvāt, kim anubhavabhraṣṭabhedābhyupagamena? svabhāvā eva bhāvasya 
[214,20] jātyādayaḥ | 
[214,21] yat tu bhāṣaṇaṃ bhūṣaṇasya, na ca yat svabhāvasaṃbandhi sa svabhāvaḥ, tathā satyasaṃbandhitvam
[214,22] eva, na hi tad eva tena sādhyata iti | tad asat | svabhāvasaṃbandhīty atraiva svabhāvaḥ 
[214,23] kasyacid vastuno vivakṣitaḥ, na ca tayor bhedaḥ | bhede hi svabhāvatvam ity alaukikam etat | 
[214,24] tat kathaṃ tad eva tena saṃbaddham iti parihṛtam, anyathāsya svabhāva iti ṣaṣṭhīnirdeśānupapatteḥ |
[214,25] atha svabhāva iti jātyādir evocyata iti na doṣa eva, yadā jātyādikaṃ 
[214,26] vivicya vastumātrasvabhāvaparāmarśaḥ | na hy asau vastunaḥ kevalasya svabhāvo na vaktavyaḥ | 
[214,27] sa eva ca yat svabhāvasaṃbandhīty atra vivakṣitaḥ, saṃbandhiśabdena jātyāder vivakṣitatvāt | 
[215,1] tasmād yato yad abhinnam api kalpanayā bhinnam eva darśitam, tat tasya saṃbandhīti vyavahāro 
[215,2] duṣpariharaḥ || 
[215,3] yac ca Vācaspatiṛ; na caikooādhinā sattvena viśiṣṭe 'smin gṛhīte upādhyantara-
[215,4] viśiṣṭatadgrahaḥ, svabhāvo hi dravyasyopādhir viśiṣyate, na tūpādhayo viśeṣyatvaṃ vā tasya 
[215,5] svabhāva iti | tad api plavata eva | na hy abhedād upādhuantaragrahaṇam āsañjitam, ākare 'py upakārya-
[215,6] upakāradvāreṇa bhedaṃ puraskṛtyaiva sarvākāragrahaṇaprasañjanāt | śaktīnāṃ tu śaktimatoṛ(śaktimato) 
[215,7] abheda uktaḥ | tad anenāpi na spṛṣṭam | 
[215,8] yat punas tatra dūṣaṇaṃ bhūṣaṇena, sūryādigrahaṇe tadupakāryāśeṣavasturāśigrahaṇaprasañjanam
[215,9] uktam, tadabhiprāyānavagāhanaphalam, tathā hīdam ākūtam | svayaṃ vakṣyamāṇasamavāyaniṣedhaṃ sthirīkṛtya bhavatā naiyāyikapravareṇa pratyakṣakāle 'kṣasaṃbandham anubhavitari dharmiṇi 
[215,11] dharmāṇāṃ jātyādīnāṃ bhedābhyupagamād upakāryatayaiva tadupakārakaśaktyabhedāt pratipattir eṣitavyā |
[215,12] na hy anupakāre kvacit kasyacit pratibandho bhedavata iti śaktyabhedāpādanamukhenāha,
[215,13] dharmopakāraśaktīnāṃ bhede tās tasya kiṃ yadi |
[215,14] nopakāras tatas tāsdāṃ tathā syād anavasthitiḥ || (PV I 54)
[215,16] iti | yat tu śaktir nāma sahajā jātir aupādhikī ca sahakārisākalyam ato bhinnaivety ālambanam, 
[215,17] tad dūṣayitvā  kṣanabhaṅgādhyāye kāryakriyāpravṛtta eva svabhāvaḥ śaktir ity eva 
[215,18] nirvāhitam | upakāraś ca samānakāryārjanasvabhāvo 'kāryasyāpi saṃbhavatīty api tatraiva 
[215,19] dhvastam | kāryopakāryayor api tattvato nāsty eva bhedaḥ, vyavahāre punar apūrvotpattau sohāpohāt
[215,20] kāryatā | pūrvasthitābhimānaviṣaye tu viśeṣānubhavād upakāryatocyate | tattvatas tu 
[215,21] pūrvasthitaś cādhunā viśiṣṭaś ceti viruddham eva | tad iha sthirābhimatajātipuraskāreṇa 
[215,22] cintāyāṃ kāryatāniṣṭha evopakāryavyavahāraḥ, tattvata eva ekārthatayā veti na doṣaḥ | tad evam 
[215,23] avaśyābhyupagantavyāyām upakāralakṣaṇāyāṃ pratyāsattau sūryopakāryādibhir anubhavavyabhicāraḥ 
[215,24] (14b) prasajyāyātaḥ sādhāraṇa evāvayoḥ |
[216,1] yat tu Vācaspatiṛ; svābhāvikaś ca saṃbandho vyakter jātyā saha nopakāram apekṣata iti | 
[216,2] tatra na svābhāviko nāma yathā prasiddhād anya eva kaścit saṃbandhaḥ kiṃ tu saṃyogādi-
[216,3] sattāyām eva saṃbandhinor vyabhicārāvyabhicāreṇavṛttibhedād aupādhikaḥ, svābhāvikaś ca 
[216,4] sambandha iti vyavasthāmātram | etadvicāraś ca vyāpticarcāyām apekṣitavyaḥ | yathā ca 
[216,5] jātyā saha vyaktes tadavyabhicārāt svābhāvikaḥ saṃbandhas tathā jāter api vyaktyā sahā-
[216,6] vyabhicārād eva, 
[216,7] nirviśeṣyaṃ na sāmānyaṃ bhavet śaśaviṣāṇavat
[216,8] iti nyāyāt | tadanyoḥ pratyāsattyantarābhāvāt samavāyasya ca kalpanāmātratvād 
[216,9] yady upakāryopakārakabhāvo 'pi parasparam asann avanibījavat, avyabhicāraniyama eva 
[216,10] bhedābhyupagamavyasaninām atiprasaṅgād anupapannaḥ | upakāre hi svabhāvas tadviśeṣo vā 
[216,11] tannāntarīyaka ity evāvyabhicārārtho nānyatreti nātiprasaṅgaḥ | 
[216,12] tadabhāve tu dvidhā tatparihāraḥ svabhāvavādaṃ samavāyabalaṃ vāvalambya | nādyaḥ 
[216,13] pakṣaḥ, sarvasya yatra kvacana dṛṣṭaśakter viparyāsanaprasaṅgāt | dṛṣṭaś copakāro vahniśilpijalādau 
[216,14] dhūmakumbhabalākāder avyabhicārahetuḥ | kevalaṃ kāladeśādyapekṣayeti viśeṣaḥ | tato bhede 'pi 
[216,15] svabhāvād evāvyabhicāro nopakāra iti bruvatā niyamena sāmarthyam apohitam | dvitīya-
[216,16] pakṣaś cāsambhavī, samavāyasyaivābhāvāt | ihedam iti buddhisādhano hi samavāyo 'bhyupagataḥ,
[216,17] sa ca buddhir na samānasaṃketagrahatimiranikurambakarambitadṛśām upādeyā, sarvasya 
[216,18] sarvārthasiddhiprasaṅgāt | icchāmātraparatantrodayatvād vikalpānām | anyasya ca lokasya 
[216,19] nāsty eva vivādapade sarvatra sā buddhiḥ, kāraṇābhāvāt | paraspararūpāsaṃkīrṇavastudvaya-
[216,20] pratibhāso hi kāraṇam ihedam iti saptamīprathamārthavibhāgam utkalayato vikalpasya, kumbhe 'mbhaṛsaṃbhave 'pi kumbhamātropalambhinaḥ sakalānyakāraṇakalāpavatas tadabhāvāt | 
[216,21] tādṛgavasthasya ca paścād dvitīyopalambhamātre bhāvāt | na cāsau dvayapratibhāsaḥ 
[216,22] kvacid api samavāyaviṣaye 'stīti saṃyogakalpanāviṣaya eva tadvikalpaviṣayaḥ | yatrānātma-
[216,23] rūpaparihāreṇa nobhayopalambho na tatredam iheti pratītir anunmattasya, yathā pātravadarayor
[216,24] ekānupalambhe | nāsti cātmātmīyarūpapratibhāsabhedena jātitadvator anubhava iti kāraṇānupalabdhiḥ |
[216,25] dhūmāgnivat kāryakāraṇabhāvasya vivakṣitayoḥ sādhanān nānekāntaḥ | tad amī 
[216,26] svayaṃkṛtaśabdenārthāntaram upakalpayantas turagatulām anupatantīty etad eva vakṣyati,
[217,1] paṭas tantuṣv ihetyādiśabdāś ceme svayaṃ kṛtāḥ | (PV II 149)
[217,3] iti | nanu nirvikalpakabodhena dvyātmakasyāpi vastuno grahaṇam ity uktam, tat kathaṃ na 
[217,4] svarūpadvayapratibhāsa (15a) ity asiddhā kāraṇānupalabdhiḥ? tad etat pāpīyaḥ | na hi 
[217,5] pratyakṣagamye 'rthe paropadeśī garīyān | pratibhāso 'pi tatheti cet? tad etad āyātam,
[217,6] etāsu pañcasv avabhāsinīṣu pratyakṣabodhe sphuṭam aṅglīṣu |
[217,7] sādhāraṇaṃ ṣaṣṭham ihekṣate yaḥ śṛṅgaṃ śirasy ātmana īkṣate saḥ ||
[217,8] iti vayaṃ hi tāvac carmacakṣuṣaḥ cakṣuṣī sudūram unmīlya śatakṛtvo nirūpayanto 'pi nāparam 
[217,9] upalabhāmahe, bhavatas tv adṛṣṭadevatāprasādāt tathā pratibhāse 'pi netarasya tathā bodhasiddhiḥ | 
[217,10] tena pratyakṣam eva draṣṭavyaṃ yad ekam anekasādhāraṇaṃ draṭaṣṇāṃ darśayatīty ācakṣāṇaḥ 
[217,11] Trilocano 'py anyalocaneneva vikṣata iti lakṣyate | yac cāha dṛśyamānāpi jātir apṛthagdeśa-
[217,12] vartitvād vyaktito bhedena vyaktyantaravan na dṛśyata iti | tatrāpi dṛśyate jātir na tu 
[217,13] bhedeneti bruvatā niyamād abhedena pratyakṣagocara ity uktaṃ bhavati | yathā ca pratyakṣeṇa gṛhītaṃ 
[217,14] tavaiva samastaṃ vastu, na khalu tatra bādhakasādhakayor yogaḥ | tataś ca pratyayānuvṛttis tu 
[217,15] vyaktitaḥ sāmānyaṃ bhetsyatīty upapattivarṇanam anavakāśam | yathā spārśanaḥ pratyayo 
[217,16] gandhādibhyaḥ sparśaṃ bhinattīty api na yuktam uktam | na hi gandhasparśayor apy abhedagrāhi 
[217,17] pratyakṣam | 
[217,18] evaṃ tarhi bhedena na dṛśyata iti bhedena na vyavasīyata iti vyākhyāyatām, tadāpi 
[217,19] dṛśyamānāpi jātir iti kiṃ bhedenābhedena veti vivakṣitam? yady abhedena, tadā vyavasāyo 
[217,20] bhedenābhedena vāstu, kim asya cintayā, pratyakṣeṇābhedasya siddhatvāt? atha bhedena dṛśyamāneti 
[217,21] vivakṣitam? tat punar aśakyam, pratibhāsabhedābhāvasyoktatvāt | yuktyā sādhyate pratibhāsa-
[217,22] bheda iti cet? tad etat lajjākaram | yataḥ,
[217,23] kasyacit pratibhāsena sādhyate 'pratibhāsi yat |
[217,24] pratibhāso 'sya nāsyyeti nopapattes tu gocaraḥ || 

(kṣaṇabhaṅgādhyāye p.111)

[218,1] iti vivecitam asmābhir ahetukābhāvaprastāve | 
[218,2] kiṃ ca yady ekākārapratibhāse 'pi pratibhāsāntaraṃ yuktisādhyam abhyupeyate, tadā 'nuṣṇo 
[218,3] vahnir iti na pratyakṣabādhyam abhidheyam, anuṣṇapratibhāsasyāpi tatra saṃbhavāt, vyaktau 
[218,4] jātipratibhāsavat | 
[218,5] anuṣṇapratibhāsasya citrabhānau sādhanābhāvān na sāmyam iti cet? tathāpi 
[218,6] saṃśayo 'stv iti katham anuṣṇasya bādhakam adhyakṣam, kathaṃ ca sādhanābhāvaḥ, prameyatvasya 
[218,7] vidyamānatvāt? avyabhicārī hetur iti cet? vyabhicāro 'pi sākṣāt paramparayā 
[218,8] vā pratyakṣād eva | tatra ca viparītapratibhāso niṣeddhum aśakya ity uktam | yadi cānaikāntikatayā
[218,9] prameyatvān na siddhir anuṣṇatāyā hetudoṣāt tarhi dṛṣṭam anuṣṇo 'gnir iti nāyaṃ 
[218,10] pakṣadoṣaḥ, tato 'nuṣṇatvābādhanāt | sādhanam api nādhyakṣam | uṣṇam eva hi uṣṇam | 
[218,11] na punar uṣṇānuṣṇam | tasmān niyatapratibhāsasaṃvedanam anyapratibhāsasya niyamena bādhakam 
[218,12] abhyupagantavyam akāmakenāpi, anyathā pravṛttisaṃkaraprāpateḥ | tathā ca,
[218,13] na hy ayam analaṃ (15b) paśyann ityādi |
[218,14] tato yad oghapatitair udghuṣyate, jātimatīṣu vyaktiṣu saṃkete kṛte yatra yatra jātidarśanaṃ 
[218,15] tatra tatra tacchabdavācyatāpratītir iti, tad asūtram ambaraṃ viṭambayati, svalakṣaṇavilakṣaṇasya 
[218,16] svapne 'py anupalakṣaṇāt | ata eva svarūpamātreṇa gṛhītāv upādhitadvantau yojayato vikalpasya 
[218,17] prāmāṇyam iṣṭaṃ yat tat pratyādiṣṭam, pūrvaṃ dvayadarśanasyaivābhāvāt | tasmān na kāraṇānupalabdher asiddhiḥ |
[218,18] asiddhiḥ punar iheti pratyayasyeti kva samavāyavārtā? vārtaṃ caitad vyakter jātyā 
[218,19] saha svābhāvikaḥ saṃbandha iti? tataś ca yady apy upādhitadvatāṃ bhedavādo duṣpariharaḥ, tadā 
[218,20] upakāralakṣaṇāyām api pratyāsattau samānadeśasyaiva grahaṇe vastugrāhiṇaḥ śaktir iti samānaḥ sūkṣmopakāryavyabhicāraparihāraḥ | 
[218,21] tasmād ekadharmadvāreṇāpi vastusvarūpapratītau sarvātmapratīteḥ kva śabdāntareṇa 
[218,22] vidhiniṣedhāvakāśa iti kim adyāpi kevalavṛkṣapadena? tataś ca kva sāmānyasāmānādhikaraṇya-
[218,23] viśeṣaṇaviśeṣyabhāvavyavasthā? yadā tu,
[218,24] ekārthaśleṣavicchede eko vyāpriyate dhvaniḥ |
[218,25] liṅgaṃ vā tava vicchinnaṃ vācyaṃ vastu na kiñcana ||
[219,1] yasyābhidhānato vastusāmarthyād akhile gatiḥ |
[219,2] bhaven nānāphalaḥ śabda ekādhāro bhavaty ataḥ || (PV I 129-30)
[219,4] vastuni hi vācye sarvātmanā pratipatter vidhiniṣedhayor ayogaḥ | yadā punar anādivitatha-
[219,5] vikalpābhyāsavāsanāvaśād ekavyāvṛttyākāraśekharā buddhir eva kutaścid vāsanāprabodhād 
[219,6] udayam āsādayati, tadā vastugrahaṇasāmārthyabhāvinām uktadoṣāṇāṃ kvāvakāśaḥ? tathā hi 
[219,7] vṛkṣa ity ukte dhavakhadirādisādhāraṇarūpapratibhāsavaśāt sāmānyām avṛkṣāpohaparamārtham 
[219,8] avasthāpyate | tac ca rūpam apratikṣiptaupāttasattāsādvalādibhedatayā padāntaraprayogasāpekṣam 
[219,9] ity ekatra dharmiṇi dharmyantaranibandhanair iva sannīlacalādipadaiḥ sāmānādhikaraṇyaṃ ca, 
[219,10] tadā buddhyanurodhataḥ ekabhedacodanāpekṣāyāṃ vṛkṣasya sattvam iti bhedanirdeśaś ceti 
[219,11] dvividho 'pi viśeṣaṇaviśeṣyabhāvaḥ siddhaḥ | evaṃ ca sati yathā pṛthvīruhe pātho 'gni-
[219,12] saṅgamād upacayāpacayau dṛṣṭau, ekatvāropāc ca sa evāyaṃ pādapa īdṛśo jāta iti pratītiḥ, 
[219,13] sa ca dharmāṇāṃ tatsaṃbandhayogyānām anudaye 'pi tadyogya iva vyavasīyate, tathā vikalpe 'pi 
[219,14] vṛkṣākāro dharmāntarāpratibhāse 'pi tadyogya iti nīlo na phalina ityādiprayoge copa
[219,15] cayāpacayabhāg iva bhāsate sa eveti cāvasīyate, na tathā bāhyo jalādisamparkavac chabdocchāraṇa-
[219,16] kāle 'py upacayāpacayavān | etac ca na bāhyaviṣayatve yuktam, yathāpratibhāsam 
[219,17] atattvāt, yathātattvaṃ cāpratibhāsanāt | ata eva caitrasya gaur gomān maitro nāśvavān iti 
[219,18] bhinnaviśeṣaṇāpekṣayāpi na padāntaraprayogayogaḥ, tatkṛtopacayāpacayapratibhāsasya bahirabhāvāt |
[219,20] tasmāt buddhivilāsa evaiṣaḥ | yatra cāyaṃ viplavaḥ paramparayā parāpoṭhavastunāntarīyakaṛ
[219,21] (16a) tatrābhimatārthakriyākṛtārtho janas tādṛśaṃ viśeṣam ūhituṃ na prayatnavān, nāpi 
[219,22] kṣama ity anavacchinno vyavahāraḥ visaṃvāde 'pi mṛṣedam iti na vyavasthāpayati | na punar anyadāpi 
[219,23] bāhyenāviṣayatvam iti śāstrakārāṇām apy abhyūhasaṃbhavāt kā parasya kathā? tasmān na 
[219,24] svalakṣaṇasya śabdādigocaratvam iti sthitam ||
[219,25] ekaṃ dharmiṇam ākalayya vividhavyāvṛttidharmāśrayaṃ
[219,26] tatraikaikavidhānabādhanavidhāvāyavyayābhāsinam |
[219,27] mukhyā buddhir iyaṃ yathā bhramayati bhrāmyaṃs tathāyaṃ janas
[219,28] tattvāṃśena kṛtārthatām upagato nopaplavaṃ manyate ||
[220,1] ity saṃgrahaślokaḥ || 
[220,2] nāpi sāmānyalakṣaṇasya | tathā hi uttaratīre saritaś caranti gāva iti vākye 
[220,3] gavādiśabdāt sāsnāśṛṅgālāṅgulādayo 'kṣarākāraparikarāḥ sajātīyabhedāparāmarśāt 
[220,4] saṃpiṇḍitaprāyāḥ pratibhāsate, na ca tad eva sāmānyam,
[220,5] varṇākṛtyakṣarākāraśūnyaṃ gotvaṃ hi kathyate | (PV II 147)
[220,7] na cāparam ākāśavat kiñcit pratibhāti | anyathā gotvāśvatvavikalpayor aviśeṣa-
[220,8] prasaṅgāt | tad eva hi jvaladbhāsutākāramātram akhilavyaktāv atyantavilakṣaṇam api svalakṣaṇena 
[220,9] ekīkriyamāṇaṃ sāmānyam ity ucyate | na tu tatsāmānyam eva tāsām, buddhākāratvenānyatrānugamāt |
[220,10] śāstraṃ hi;
[220,11] buddher avyatiriktaṃ ca katham arthāntaraṃ vrajet | (PV I 71cd)
[220,13] na cālocanānantarajanmanīndriyārthajanyatyābhimate so 'yaṃ, tādṛśo 'yaṃ, gaur ayam iti vā 
[220,14] vikalpe 'rthāntarapratibhāsaḥ | yathā tu saṃpiṇḍitākāram alaukikam ātmani pratibhāsamānaṃ 
[220,15] puraḥ pratibhāsini piṇḍe yojayati, tathā tasya bāhyasyābhāvād bhrāntir evāsau, keśaprakāśavat | 
[220,17] bādhakād evam iti cet? nanu prayatnapraṇihitapāṇipratighātādyabhāvāt keśapāśe 
[220,18] visaṃvādaḥ, prastute tu yadi paribhāvako bhavati sa eva vyaktavyaktyanubhavo bādhakaḥ kim 
[220,19] apareṇa? janasya tu vivecanāsāmarthyam ity uktam eva | kathaṃ vā karapratighātādiviraho 'dyāpi 
[220,20] na bādhakaḥ? ta eva hi śṛṅgādayo yathāsthānaniveśino 'spaṣṭarūpā apratiṣṭhitadeśadaśā-
[220,21] viśeṣā deśakālādibhedād anantamūrtayaḥ saṃkīryamāṇā ivādyāpi bhāsante, teṣāṃ pratighātādi-
[220,22] niyatatvāt kīdṛśaḥ keśādibhyo bhedaḥ, yato nātra bādhakam iti syāt? 
[220,23] tasmād vāsanāvaśād buddher eva tadātmanā vivarto 'yam astu, asad eva vā tadrūpaṃ 
[220,24] khyātu, vyaktaya eva vā sajātīyabhedatiraṣkāreṇānyathā bhāsantām, anubhavavyavadhānāt
[221,1] smṛtipramoṣo vābhidhīyatām, sarvathā bhrāntir eveyaṃ bahirapekṣayā sāmānyavārtā, 
[221,2] idantayā ca purovartivastvanubhavaprabhavatayā bhavituṃ yuktaiva | nanu bhrāntihetavas timirāśubhramaṇa-
[221,3] ādaya indriyavikārakāriṇaḥ parigaṇitā eva | na ca tatraikasyāpi sannidhir iti 
[221,4] katham iyam ākasmikī bhrāntiḥ? atha nirvikalpakabhrānter eva hetavas te, iyaṃ ca mānasī 
[221,5] bhrāntir iti manyase? (16b) sāpy āropyāropaviṣayayoḥ sādṛśyadarśananibandhanaiveti 
[221,6] tādṛgavibhāgābhāvāt kathaṃ mānasyāpi bhrāntiḥ? sarvā ca bhrāntiḥ sādṛśyanibandhanaiva, 
[221,7] na khalu janmāntare 'pi sadṛśadarśanam antareṇa bhavitum arhati | na ca saṃbhinnākāraṃ kiñcij 
[221,8] janmāntare 'pi dṛṣṭam iti kathaṃ tadāropaḥ? aho mahat pauruṣam! tathā hi nirviṣayatvaṃ 
[221,9] tāvad uktena krameṇa na cet? parihartuṃ śakyate, bhrāntivyavahāraṃ kuryāt mā vā, tāvataiva 
[221,10] prakṛtasiddheḥ kim atra nirbandhena? 
[221,11] yat punar ākasmikatvam uktaṃ tad ayuktam, janakasāmagrībhedasya bhvatāpy avaśyasvīkaraṇīyatvāt |
[221,12] katham anyathā indriyārthau nirvikalpakajñānajanananiyatau dṛṣṭau vikalpam 
[221,13] utpādayataḥ? tasmāt pūrvapiṇḍadarśanasmaraṇasahakāriṇātiricyamānasāmarthyeyaṃ sāmagrī 
[221,14] vikalpam utpādayatīti nirviṣayaṃ jñānam utpādayaty evārthaḥ, nirviṣayatāniṣṭhatvād vikalpatāyās
[221,15] tadaṃśena | tad varaṃ vijātīyavikalpavad vispaṣṭapratibhāsād anubhavād bhinna eva 
[221,16] sajātīyavikalpo 'pīty eva sādhu, tasmān na jātisiddhir adhyakṣāt | 
[221,17] nāpy anumānāt, adhyakṣagocaratayaiva kenacid agnidhūmavat kāryakāraṇabhāvasya 
[221,18] grahītum aśakyatvāt | sāmānyena tu jñānajanmani yathā paridṛṣṭakāraṇebhyaḥ kāraṇāntaram 
[221,19] apekṣaṇīyam indriyavat kadācit sidhyet yadi sakalānyakāraṇasannidhau kadācid abhimata-
[221,20] jñānakāryābhāvaṃ vibhāvayet | na caivaṃ prastute śakyam | yadā hi piṇḍāntare 'ntarāle 
[221,21] vā gobuddher abhāvaṃ darśayet, tadā gopiṇḍasyaivābṛāvāt abhāvo gobuddher upapadyamānaḥ 
[221,22] katham arthāntarāpekṣām ākṣipet, yatas tad eva gotvam iti pratyāśā syāt? nanu go-
[221,23] piṇḍa iti gotvād eva sāmānyād anyathā turagapiṇḍo 'pi gopiṇḍaḥ syāt | yady evaṃ 
[221,24] gotvam api sāmānyaṃ gopiṇḍād eva, anyathā turagatvam api gotvaṃ syād iti samānam | na 
[221,25] cādṛśasya sāmānyasya bhāvābhāvau kvacit niścetuṃ śakyau piṇḍavad iti na kiñcid etat | 
[221,26] athāpi syād yadi bāhuleyapiṇḍābhāvāt turage na gobuddhiḥ, śābaleye 'pi mā bhūt, 
[221,27] svalakṣaṇasya kvacid ananvayāt | satyam ananvayi svalakṣaṇam, yathā tu svajātīya-
[221,28] piṇḍāntaradarśanasmaraṇavati pratipattari tadākārapratyavamarśajananasāmarthyaṃ bāhuleyasya 
[222,1] tathā śābaleyasyāpi | tato naika eva gopiṇḍo pi tu tādṛg vikalpārohiṇaḥ sarva eva 
[222,2] piṇḍāḥ | atas turage na gopratyayaḥ | 
[222,3] nanu sāmarthyaṃ śaktir iti jātir evocyate | sā hi śaktir bhinnā vā syād abhinnā 
[222,4] vā? yady abhinnā, tadā svalakṣaṇavad ananugāminīti netaraḥ śaktaḥ | atha bhinnā, anya-
[222,5] sādhāraṇo ca, tadā jātir evāsāv iti nāmni vivādaḥ | atrocyate | abhinnaiva sā 
[222,6] prativastu, yathā tv ekaḥ śaktasvabhāvo bhāvas tathā 'nyo 'pi bhavan kīdṛśaṃ (17a) doṣam 
[222,7] āvahati? yathā hi bhavatāṃ jātir ekāpi samānadhīdhvaniprasavahetur anyāpi svarūpeṇaiva 
[222,8] jātyantaravirahāt, tathā 'smākaṃ vyaktir api nirapekṣā svarūpeṇaiva bhinnāpi hetuḥ | tat 
[222,9] tu svarūpaṃ vyakteḥ kāraṇaparamparāpratibaddham | 
[222,10] yat tu Trilocanaḥ, aśvatvagotvādīnāṃ sāmānyaviśeṣāṇāṃ svāśrayeṣu samavāyaḥ 
[222,11] sāmānyam ity abhidhānapratyayayor nimittam iti | tat samavāyanirākaraṇenaivāpahastitam | 
[222,12] samavāya eva vā svarūpeṇaiva nimittam iti na dṛṣṭāntakṣatiḥ | na ca jātisamavāyayoḥ 
[222,13] sahakriyākalpanenānyonyaśaktitvam, tadā hi svarūpeṇaikasyāpi janakatvam iti sāmānyābhidhāna-
[222,14] dhiyor datto jalāñjaliḥ | svarūpeṇa janakānām eva hi bījādīnāṃ sahakāri-
[222,15] sākalyam aupādhikī śaktir iti svarūpeṇa janakatvam avaśyavācyam iti samavāyāvalambanaṃ 
[222,16] viṭambaḥ | na ca tadvyāpāravirahe tadākāravedanodayaḥ kāraṇāntaramātrāt, anyathānuvṛtta-
[222,17] ākārasyāpi pratyayasya janmani svalakṣaṇair eva kiṃ na nirvṛttir iti cintāpi jāteḥ 
[222,18] samūlakāṣaṃ kaṣitā syāt | ākasmikatve 'pi sa eva doṣa iti gale pādikayā jāti-
[222,19] svīkāriṇo 'nuvṛttapratyaye svarūpeṇaiva jātivyāpāram anavasthābhayāt svayam evānāropita-
[222,20] jātyantarāḥ svīkārayitavyā iti kathaṃ samavāyena parihāraḥ? sa punar adhikaḥ sahakārī 
[222,21] bhavatu mā vā bhūt, jātis tu jātinirapekṣā svarūpeṇa śaktimatī anuvṛttapratyayaṃ janayati, 
[222,22] svabhāvasyāparyanuyojyatvān na vyaktir iti na rājñām ājñām antareṇa śakyam abhidhātum | 
[222,23] etena seyaṃ pratyayānuvṛttir anuvṛttavastvanuyāyinī katham atyantabhedinīṣu vyaktiṣu 
[222,24] vyāvṛttapratyayaviṣayabhāvānupātinīṣu bhavitum arhatīty apy ūhaprava-rtanam asya pratyākhyātam, 
[222,25] jātiṣv eva parasparavyāvṛttatayā vyaktīyamānāsv anuvṛttapratyayena vyabhicārāt | atha 
[222,26] jātīnām adarśanāt kvānuvṛttapratyayo yato vyabhicāra iti cet, na, abhyupagamavirodhasya
[223,1] anena krameṇa pratipādanāt | tathā hi pratyayānuvṛttir anuvṛttavastusādhanāyopanīyate, 
[223,2] sā cānuvṛttavastvabhāvanāntarīyikā yady anuvṛttavastusiddhir iti ka imaṃ vyāghātam uddhoṭhuṃ 
[223,3] śakto 'nyatra jāṭyāt? kiṃ ca kalpitāsv api jātiṣu vyabhicāras tadavastha eva kim atra 
[223,4] darśanena? 
[223,5] atha dṛśyamāneṣv artheṣu niyama ucyate- na, tatrāpi viparyayabādhakābhāvāt pratibandha-
[223,6] anupapatteḥ | sāmānyena ca vyabhicāradarśanād anyatrāpi śaṅkābījam | yadi ca 
[223,7] dṛśyaviśeṣāpekṣayā sāmānyavyabhicāraparihāraḥ, tadā na vaktavyaṃ yā bhinneṣv abhidhāna-
[223,8] pratyayānuvṛttir asāv anuvṛttavastunimitta, yathā kusumeṣu sūtram ity abhidhānapratyayānuvṛttis tathā 
[223,9] ca goṣu bhinneṣu gaur ity abhidhānapratyayānuvṛttir iti | dṛśyamānanimittatāyām evābhidhāna-
[223,10] pratyayānuvṛtter anuvṛttavastunimittatayā vyāpter viśrāmaniyamāt | yuktaṃ caitat | na khalu 
[223,11] sūtre 'pi (17b) darśanāviṣayīkṛteṣu sūtrapratyayānuvṛttiḥ | savastuko hi vikalpo 'numānaṃ 
[223,12] vinā vastudarśanakāryaḥ siddha iti viparyayāt kāraṇānupalabdhyā nivartamānānuvṛtta-
[223,13] vastunā pratyayānuvṛttivyāptir dṛśyanimittatāyām eva viśrāmyati, sati vastuviṣayatve | 
[223,14] vastuviṣayatvavivāde tu nāyaṃ niyamaḥ | 
[223,15] yat punar anena viparyayabādhakam uktam, abhidhānapratyayānuvṛttiḥ kutaścin nivṛttya 
[223,15] kvacid eva bhavantī nimittavatī | na cānyan nimittam ityādi | tan na samyak | anuvṛttam
[223,16] antareṇāpy abhidhānapratyayānuvṛtteḥ atadrūpaparāvṛttasvarūpaviśeṣād avaśyaṃ svīkārasya 
[223,17] sādhitatvāt | tasmāt yathā svalakṣaṇān nivṛttya gotvāśvatvādāv eva sāmānyaṃ sāmānyam
[223,18] ity abhidhānapratyayānuvṛttiḥ kayācit pratyāsattyā bhavati, tathā vyaktiṣv api bhavatu, 
[223,19] etenānunṛttavastuni(etenānuvṛttavastuni) sādhye 'bhidhānapratyayānuvṛttiḥ, tenāsyā vyāptau ca viparyayabādhikā 
[223,20] vyāpakānupalabdhir ity ubhayam anaikāntikam iti veditavyam | pratyāsattir ity api nāsty anya-
[223,21] vyāvṛtter anyā | yathā hi gotvam aśvasāmānyād vyāvṛttaṃ tathāśvatvadravyatvādikam api, 
[223,22] evaṃ yathaikā govyaktir gotaḥ parāvṛttā tathā 'nyāpi | asyā api bhedābhedacintāmaukharye śaktivad evottaram | tataś ca ye 'rthā atadrūpaparāvṛttyā parasparaṃ pratyāsannās te 
[223,23] teṣv ekadarśanānantaram aparadṛṣṭau anuvṛttapratyayam utpādayanti nānye | saiva ca śaktiḥ, na 
[223,24] jātyātmā | anyathā,
[223,25] ātmaikatrāpi so 'stīti vyarthāḥ syuḥ sahakāriṇaḥ | (PV I 164cd)
[224,1] etac ca kṣaṇabhaṅgesahakārivādād avadhāryam | sā ca pratyāsattiḥ kāraṇaparamparā-
[224,2] āyātety anantaram uktam eva | avaśyaṃ ca hetukṛtaḥ pratyāsattiviśeṣa eṣitavyaḥ, yataḥ kaścid eva 
[224,3] vyaktayo jātyadhiṣṭhānabhājanībhavanti netarāḥ | anyathātve tu sāmagrīniyamāc ca niyata-
[224,4] jātimat kāryaṃ bhavatīti uktam aparimātraṃ bhūṣaṇasya syāt | 
[224,5] tathā ca sati,
[224,6] tulye bhede yayā jātiḥ pratyāsattyā prasarpati |
[224,7] kvacin nānyatra saivāstu śabdajñānanimandhanam || (PV I 162)
[224,9] kim atra jātyā? 
[224,10] yat punar atra tenoktam aparam api kucodyam, na hy evaṃ bhavati, yayā pratyāsattyā 
[224,11] daṇḍasūtrādikaṃ prasarpati kvacin nānyatra, saiva pratyāsattiḥ puruṣasphaṭikādiṣu daṇḍisūtritvādi-
[224,12] vyavahāranibandhanam astu kiṃ daṇḍasūtrādineti? etat kadā śobhate? yadi pramāṇasiddhaṃ 
[224,13] sāmarthyaṃ kiñcit kvacid apalapyeta | yathā hi, upasarpaṇapratyayādyāśrayā pratyāsattir daṇḍa-
[224,14] sūtrayoḥ puṃsi sphaṭike ca prasarpaṇahetuḥ pratyakṣādipramāṇasiddhā, tatsaṃpṛktapuruṣasphaṭikānubhavaś
[224,15] ca daṇḍisūtribuddher nibandhanaṃ siddhaṃ samayasmaraṇavataḥ pratipattuḥ, tathā na gotvabhāvābhāvāv
[224,16] anuvidhīyamāneyaṃ gobuddhir upalabdhā, kiṃ tv andhakāre karāmarṣamātram etad īdṛśā kenacid
[224,17] bahvitavyaṃ gobuddhinibandhaneneti | tatra yady avaśyābhyupagantavyena prakārāntareṇa 
[224,18] tatsiddhau na (18a) bādhas tat kiṃ gurvitarayā parikalpanayety ucyate? anyathā tad api 
[224,19] kalpayitvānarthakārthaśatakalpanam anivāryam | yadi tu yathopasarpaṇapratyayādeḥ puruṣādau 
[224,20] daṇḍādisannidhir bhāvābhāvam anuvidadhāno dṛṣṭaḥ dṛṣṭaś ca puruṣādau daṇḍādisannidhānānubhava-
[224,21] bhāvābhāvānuvidhāyī daṇḍyādipratyayas tathā kāraṇakalāpasya niyatajātikatāyām eva 
[224,22] paraṃ vyāpāro naikāmarśe | ekāmarśe punar iyam asau jātir eva saṃprati vyāpāravatīty anubhūyeta, 
[224,23] syāt tadapavaditur aparādhaḥ, yāvatā samayamātram etat, jāter anubhavātikrāntipratipādanāt 
[224,24] iti kutas tadvaiyarthyacodanaṃ daṇḍādikam api viṣayīkuryāt? evam anyatrāpīdṛśi pratividhau bādhanam ūhyam |
[225,1] athaivam anumānam, yad viśiṣṭajñānam tad viśeṣaṇagrahaṇanāntarīyakam, yathā daṇḍijñānam | 
[225,2] viśiṣṭajñānaṃ cedaṃ gaur ayam iti pratyaya ity arthataḥ kāryahetuḥ | viśeṣaṇānubhavakāryaṃ hi dṛṣṭānte 
[225,3] viśiṣṭabuddhiḥ siddheti |atrānuyogaḥ, viśiṣṭabuddher bhinnaviśeṣaṇagrahaṇanāntarīyakatvaṃ vā 
[225,4] sādhyam, viśeṣaṇamātrānubhavanāntarīyakatvaṃ vā? prathamapakṣe pakṣasya pratyakṣabādhā 
[225,5] sādhanāvadhānam anavakāśayati, vastugrāhiṇaḥ pratyakṣasyobhayapratibhāsābhāvāt | viśiṣṭajñānatvaṃ 
[225,6] ca sāmānyaṃ hetur anaikāntikaḥ, bhinnaviśeṣaṇagrahaṇam antareṇāpi darśanāt | yathā svarūpavān 
[225,7] ghaṭaḥ, gotvaṃ sāmānyam iti vā | dvitīyapakṣe tu siddhasādhanam, svarūpavān ghaṭa ityādivat 
[225,8] gotvajātimān piṇḍa iti kalpitaṃ bhedam upādāya viśeṣaṇaviśeṣyabhāvasyeṣṭatvād agovyāvṛttānubhava-
[225,9] bhāvitvād gaur ayam iti vyavahārasyeti | tad evaṃ śābdādibuddhau na bāhyasya svalakṣaṇasya 
[225,10] sāmānyalakṣaṇasya vā pratibhāsaḥ | na ca sāmānyaṃ pramāṇasiddham iti pratipāditam | 
[225,11] tadvad upādhyantarāṇi cintyāni || 
[225,12] yady evaṃ kathaṃ tarhi,
[225,13] śabdais tāvan mukhyam ākhyāyate 'rthaḥ |
[225,14] iti śāstraṃ saṅgatiyuktam? na hi tac ca tena pratipādyate, na ca tajjñāne tatprakāśa iti 
[225,15] saṅgatiḥ kācid āha,
[225,16] adhyāsata iti |
[225,17] dvidhā viṣayavyavahāraḥ pratibhāsād adhyavasāyāc ca | tad iha pratibhāsābhāve 'pi parāpoṭhasvalakṣaṇasya
[225,18] adhyavasāyamātreṇa viṣayatvam uktam | tathā ca tato 'pi vikalpāt tadadhyavasāyena vastuny eva 
[225,19] pravṛtter iti | atha ko 'yam adhyavasāyo nāma vikalpād anyaḥ, vikalpitam adhyavasitam ity anarthāntaratvāt?
[225,20] tat kathaṃ vikalpād adhyavasāyeneti bhedanirdeśaḥ? anyāpoṭhaṃ ca svalakṣaṇaṃ na 
[225,21] vikalpe parisphurati | adhyavasite vikalpita iti ka eṣa nyāyaḥ, yato 'dhyavasāyāpekṣatayā 
[225,22] tad api vikalpasua viṣaya iti vyavasthāpyate? kiṃ ca vikalpasyāviṣayaś ca bāhyam, grahaṇaṃ 
[225,23] cāsya śabdena saṃyojyeti duryojyam | ātmani ca tan nāstīti vikalpo nāma nāsty eva, 
[225,24] (18b) tat kasya viṣayacintā? agṛhīte ca svalakṣaṇe śabdāt pravṛttir iti sarvatrā-
[225,25] viśeṣeṇa prasajyeta, sarvasyāgṛhītatvena viśeṣābhāvāt | tataḥ prāptir api nābhimatasya 
[225,26] niyamenety anumānasyāpi viplava iti | 
[226,1] atrocyate, satyam ekārthau vikalpadhyavasāyau kevalaṃ vikalpaśabdaḥ śabdādi-
[226,2] yojanānimittakaḥ | adhyavasāyas tv agṛhīte 'pi pravartanayogyatānimittaḥ | yady api ca 
[226,3] viśvam agṛhītam, tathāpi niyataviṣayā pravṛttir niyatākāratvād vikalpasya | niyata-
[226,4] śaktayo hi bhāvāḥ pramāṇapariniṣṭhitasvabhāvā na śaktisāṃkaryaparyanuyogabhājaḥ, 
[226,5] asadutpattivat | sarvasya tatrāsattve 'pi hi bījād aṅkurasyaivotpattiḥ, tatraiva tasya śakteḥ 
[226,6] pramāṇena nirūpaṇāt | tathehāpi hutavahākārasya vikalpasya hutavahārthakriyārthinaḥ, 
[226,7] tatsmaraṇavato hutavahaviṣayāyām eva pravṛttau sāmarthyaṃ pramāṇapratītaṃ katham atiprasaṅgabhāgi? 
[226,8] pratyāsatticintayā ca tāttvikasyāpi vahner jvaladbhāsurākāratvaṃ vikalpollekhasyāpīti, 
[226,9] tāvatā tatraiva pravartanaśaktir jvalanavikalpasya na jalādau | na ca sādṛśyāropeṇa pravṛttiṃ 
[226,10] brūmaḥ, yenākāre bāhyasya bāhye vākāarasyāropadvāradūṣaṇāvakāśaḥ | kiṃ tarhi? svavāsanā-
[226,11] paripākavaśād upajāyamānaiva sā buddhir apaśyanty api bāhyaṃ bāhye pravṛttim ātanotīti 
[226,12] viplutaiva | 
[226,13] yac chāstram, 
[226,14] deśabhrāntiś ca na jñāne tulyam utpattito dhiyaḥ |
[226,15] tathāvidhāyā anyatra tatrānupagamād dhiyaḥ || (PV III 13)
[226,18] iti | tasmān na rūpyādivad āropadvāreṇa pravṛttir api tu tathāvidhākārotpattipratibaddhaśakti-
[226,19] niyamāt, yathā śālitvena śālibījam upādānaṃ niranvayodaye 'pi śālyaṅkura upādeye, 
[226,20] śālitvādisthiteḥ sthairyadūṣaṇena nirastatvāt | na ca vicārakasya vastvadarśanaṃ niścinvataḥ 
[226,21] apravṛttiprasaṅgaḥ saṅgacchate, darśane 'pi hi pravṛttir arthakriyayānvitayā, arthakriyāprāptiś ca 
[226,22] vastusattāniyame | sa ca niyamo yathā darśanād vastupratibandhakṛtas tathā vikalpaviśeṣād 
[226,23] api pāramparyeṇeti nānumānam anavasthitam | śabdāt tu kvacid arthasaṃśayeneti prāpter api 
[226,24] tatrāniyamaḥ | tasmād adhyavasitam ity apratibhāse 'pi pravṛttiviṣayīkṛtam ity arthaḥ | 
[226,25] tato vikalpabuddhāv apratibhāse 'py adhyavasitaṃ na bāhyasya bādhyate | ayam eva 
[226,26] cārtho dṛśyavikalpayor ekīkaraṇasyābhedapratipattyādeś ca | tataś ca tac ca na pratīyate tena 
[226,27] cābhedabhāsanam ity upālambho 'saṃbhavīti darśitam, tadarthaniṣṭhāyāḥ kṛtatvāt | sa cāgnir atra
[226,28] iti vyavasāyo yathā kāyikīṃ pravṛttiṃ prasūte, tathāgnir mayā pratīta iti vācikīm api 
[227,1] prasūte | etadākārānuvyavasāyarūpāṃ mānasīm api prasavati | evaṃ sati yathā vikalpena 
[227,2] ayam artho gṛhīta iti niścayas tathā śabdena saṃyojyety api, arthākāraleśavac chabdākārasyāpi 
[227,3] sphuraṇāt | tasmād yāvad arthagrahaṇābhimānavān mānavaḥ (19a) tāvad abhidhānasaṃyuktagrahaṇābhimānavān
[227,4] apīty avasāyānurodhād eva vikalpavyavasthā na tattvataḥ | 
[227,5] āha ca,
[227,6] na śabdaiḥ saṃsargaḥ kvacid api bahir vā manasi vākṣara-
[227,7] ākārākīrṇaḥ sphurati punar arthākṛtilavaḥ |
[227,8] ubhāv apy ātmānau yad api dhiya evādhyavasitir
[227,9] nidhatte tau bāhye vacasi ca vikalpasthitir ataḥ ||
[227,10] ata eva ca tadabhimānamlānamānasaṃ vyāvahārikaṃ prati pratyakṣalakṣaṇe kalpanāpoṭha-
[227,11] viśeṣaṇam upādīyate, sūtrato 'pi vikalpād adhyavasāyeneti bhedanirdeśaḥ | tatrāpi nāyam 
[227,12] adhyavasāyadhvanir dharmiṇa eva vikalpasyābhidhāyakaḥ prayuktaḥ, kiṃ tu tadgatasyādhyavasāna-
[227,13] lakṣaṇasya dharmasya | tad ayam arthaḥ, adṛṣṭe 'pi pravartanayogyatā nāma yo dharmas tayā vikalpāt 
[227,14] pravṛttir iti | jñātaś ced artho vyavasthāpito 'dhyavasāyāt saṃvṛttyā, tato viṣayavyavahāro 'pi 
[227,15] labdha ity avasāyamātreṇa viṣayatvam iti yuktam | 
[227,16] ata uktam,
[227,17] arthaś caiko 'dhyāsato vācya iti |
[227,18] yad āha bhāṣyakāraḥ,
[227,19] kathaṃ tadviṣayatvaṃ tatra pravartanād iti | (PVA***)
[227,21] yas tu katham adṛṣṭe pravartanam ity āśaṅkyādṛṣṭa eva sarvatra pravartanam ityādisiṃhanādaḥ, sa 
[227,22] na vipañcito 'smābhir grandhagauravabhayāt | 
[227,23] evaṃ svapratibhāse 'narthādhyavasāyena pravṛtter ity atrāpy anarthe svapratibhāse sati 
[227,24] adhyavasāyaḥ pūrvavat, arthas tv arthakriyāsamartho bāhya uktaḥ | tatparyudāsenānartho buddhyākāraḥ |
[227,25]  evaṃ sa vastv iti asann iti ca draṣṭavyam | etac ca vārttikavācaiva sphuṭīkṛtaṃ 
[228,1] Sākārasiddhau | arthādhyavasāyena pravṛttir anumānasyety api hi arthādhyavasāyānumānam ity arthaḥ | 
[228,2] 2īkākārasya tu yathā 'tra vyākhyānaṃ svāpohasiddhau tad dheyam eva, vistaraprasaṅgabhītyāna- 
[228,3] udbhāvitam asmābhiḥ | 
[228,4] yadi tarhi bāhyasyādhyavasāyena vācyatā, kathaṃ buddhyākārasya? yac chāstram,
[228,5] anādivāsanodbhūtavikalpapariniṣṭhitaḥ |
[228,6] śabdārthaḥ trividho dharmī bhāvābhāvobhayāśrayaḥ || (PV III 204-5)
[228,8] ityādi |
[228,9] vikalpapratibimbeṣu tanniṣṭheṣu nibadhyate |
[228,10] tato 'nyāpohaniṣṭhatvād uktānyāpohakṛc chrutiḥ ||
[228,11] vyatirekīva yajjñāne bhāty arthapratibimbakam |
[228,12] śabdāt tad api nārthātmā bhrāntiḥ sā vāsanodbhavā || (PV II 164-5)
[228,14] iti | na hi buddhyākāre 'py adhyavasāyaḥ śakyo 'bhidhātum, pravṛttiviṣaye tasya vyavasthāpanāt |
[228,15] sa cārthakriyārthino bāhya evety āha,
[228,15] bhāsate 'nyo 'rtho vācya iti |
[228,16] bāhyād anyo buddhyākāra ity arthaḥ | śabdādijanyāyāṃ buddhāv ākāramātrasya pratibhāsanāt sa 
[228,17] eva viṣaya ucyate, cakṣuṣa iva rūpaṃ viṣayaḥ, na punar adhyavasāyād iti bhāvaḥ | uktaṃ ca,
[228,18] yathāpratīti kathitaḥ śabdārtho 'sāv asann api (PV III 83)
[228,20] iti | asann iti tu yathāpratibhāsaṃ bahirabhāvāt, bahirmukhāpekṣayā ca cintāyāḥ 
[228,21] prakramāt | ayam evārtho yathādhyavasāyam atattvāt, yathātattvaṃ cānadhyavasāyād iti | 
[228,22] adhyavasāyasya vikalpaparyāyatvād yathāvikalpasphuraṇam ity arthaniṣṭhānāt | asadartha-
[228,23] prakāśanāder api yathāpratīti bahirasattvam evārthaḥ | bhrāntitvam api bahirapekṣayaiveti sarvam
[229,1] anākulam | na tu svasaṃvedanagocarasya jñānarūpatayārthatvāt keśādyākārasyevāsattābhidhānaṃ
[229,2] (19b) sādhu | ata eva vācyatve 'pi,
[229,3] nākārasya na bāhyasya tattvato vidhisādhanam |
[229,4] bahir eva saṃvṛttyā saṃvṛtyāpi tu nākṛteḥ || (***)
[229,6] na hy asandehasya viṣayasya svasaṃvedyasyākārasya śabdādināvidhiniṣedhayogaḥ 
[229,7] vaiyarthyād asāmarthyāc ca | nāpi vikalpāpratibhāsino bāhyasya | viṣayāpratipatter hi kasya 
[229,8] vidhir niṣedho vā syāt? tasmād yathā vṛkṣaśabdena bāhyo vṛkṣo 'dhyavasāyād abhidheyo 
[229,9] vyavasthāpitaḥ, tathādhyavasāyād eva bāhyasya vidhir niṣedho vā vyavahriyate | yadāpi 
[229,10] kutaścit prakaraṇād buddhyākāraṃ kañcid vikalpāntareṇādāyaḥ parīkṣā, tadāpi tadvikalpād 
[229,11] bāhya eva vidhiniṣedhau |
[229,12] taṃ hi pataty arthe vivecayan | (PV II 220)
[229,14] iti hi śāstram | tasmāt tattvato nobhayor api vidhiniṣedhau, saṃvṛttyā hi bāhyasyaiva 
[229,15] duṣpariharau ca | anyathā saṃvyavahārahāniprasaṅgāt | 
[229,16] etena yaṭ ṭīkākāraḥ āropitasya bāhyatvaviṣayau vidhiniṣedhāv ity alaukikam anāgamam
[229,17] atārkikīyaṃ kathayati, tad apahastitam | na hi saṃvṛtiparamārthasatyadvayam anāśritya 
[229,18] kācid vyavasthā | tatra na tāvad iyaṃ saṃvṛtiḥ, lokābhimānarūpatvāt tasyāḥ, lokasya 
[229,19] ca bāhya eva padasyārtho vihitaḥ pratiṣiddho vety avibhāgena vyāpī pravṛttinivṛttyāśrayaḥ 
[229,20] abhimānaḥ, nāropitasya bāhyatvādikaṃ spṛśati lokaḥ | nāpy eṣa paramārthaḥ | na hy avācyasya 
[229,21] vidhiniṣedhau | na ca vācyaṃ kiñcit tattvata ity āgamaḥ | tarkasyāpi nānyā dik | 
[229,22] kiṃ ca nānadhyavaseyasya vidhiniṣedhau, na ca śabdād adhyavasāyaḥ svalakṣaṇād anyatreti 
[229,23] svayam apy udghuṣyate | ataḥ kim āyātam āropitabāhyatvavidhiniṣedhayoḥ? pratibhāsādhyavasāya-
[229,24] dvārā ca sarvā vyavasthitis tattvam aspṛśatī | tatrāropitam āropitabāhyatvaṃ vā na 
[229,25] pratibhāsasya viṣayo, nāpy adhyavasāyasya | tatrāropitaṃ tāvan na pratibhāsasparśi, yat svayam
[230,1] evāha; ullekhānubhavasamānakālaṃ samāropaṇam apratibhāsarūpam evāvastu vikalpaviṣaya 
[230,2] iti | ata eva tadbāhyatvam api na pratibhāsi, taddharmatvāt | adhyavasāyavastu bāhyasvalakṣaṇa-
[230,3] niyamād eva nainayor ity alam enām utthāpya | 
[230,4] āropitam ity api kalpitam evocyate, kalpanākarma ca pratibhāsam avasitaṃ ceti 
[230,5] dvayam | tat kutastyo 'yam āropitākhyo rāśir aparaḥ? tasmād buddhyākārabāhyāśrayaiva 
[230,6] saṃvṛtiparamārthābhyāṃ cintociteti | tathāvidhārthakriyāvivakṣāyāṃ ca kiṃ vakradurgamārgāśrayeṇa
[230,7] ity alam atinirbandhena | sthitam etad adhyavasāyena bāhyasya buddhyākārasya tu pratibhāsena 
[230,8] śabdavācyatvam ucyate iti | nanv evaṃ vyācakṣāṇena bhavatobhayārtharāśer aśeṣasya vācyatā 
[230,9] svīkṛteti kathaṃ sarvadharmānabhilāpyatāsamarthanārtham idam avatāritam ity āha,
[230,10] sthāpyata iti
[230,11] prayojanāntaram uddiśya vyavasthāmātram etat kriyate, adhyavasāyamātreṇa pratibhāsamātreṇa 
[230,12] (20a) vā vācyatvam iti | tathā ca bahirviṣayīkaraṇaṃ tattvavyavasthānamātraṃ gṛhṇataḥ 
[230,13] tāvad anyāpoṭhaṃ viṣaya ity ucyate upādhirāśiniraśanaparaṃ, evam anyāpoṭhākāro 
[230,14] vikalpasyātmā viṣaya iti samastabāhyanirasanaparam, na tu svasmin viṣayatvasya 
[230,15] viśrāmāyeti na virodhaḥ | 
[230,16] kutaḥ punar etat? tatra tatra viṣayatāpratipādane 'pi na viśrāmo vivakṣitaḥ, 
[230,17] kiṃ tv anyanirasane tātparyam ity āha,
[230,18] vācyas tattvato naiva kaścid arthaḥ |
[230,19] iti | adhyavasāyasahāpohipratibhāsaḥ sāṃvyavahārikāpekṣayā tattvato jñeyasya jñāna-
[230,20] viṣayatām upanayati pratyakṣavat | na hi pratibhāsamātram avasāyaśūnyam anyāvasāyākrānta-
[230,21] vyāpāraṃ vā pravṛttikāmasya viṣayavyavasthām arthe kṣamate, gacchattṛṇasparśavat, marīcāv udaka-
[230,22] āropavat | nāpy avasāyamātram apetapratibhāsam, udakāropavad eva | tasmāt pravṛtti-
[230,23] yogyatayā vyāptaṃ viṣayavyavasthānam ubhayābhāvo vyāpakābhāvena paribhūyamānam ubhayasaṃbhava-
[230,24] pratibaddham ekaviveke svīkriyamāṇaṃ sāṃvṛtam eva | yatra jñāne yan na pratibhāsate yena vā 
[230,25] yan nāvasīyate sa na tasya viṣayo yathā gojñānasyāśvaḥ | na pratibhāsate ca śābdajñāne 
[230,26] svalakṣaṇaṃ, nāvasīyate cānena buddhyākāra iti vyāpakānupalabdhiḥ | pratibandhasādhanāt 
[230,27] nānekāntaḥ | yady api cātyantābhyāse pratibhāsamātreṇāpi pravṛttir viṣayatvaṃ ca dṛṣṭam, 
[231,1] tathāpi sa evābhyāso nāvasāyād vinety avasāyasyaiva tat pauruṣam, tato yena yan nāvasīyate
[231,2] 'saty abhyāsa iti viśeṣaṇam apekṣyam | 
[231,3] nanu pratyakṣe 'pi na gṛhītakṣaṇasyāvasāyaḥ, kiṃ tu santateḥ, na cāsyāḥ pratibhāsa 
[231,4] iti kenāsyāpi saviṣayatvaṃ, kṣaṇe santatau cobhayābhāvāt | anumāne tu parīkṣaiva 
[231,5] vartate | na cānyat pramāṇam asti, yasyobhayasaṃbhavena viṣayaḥ kaścid ity asaṃbhavam etat | 
[231,6] tad ekaikena vidheyatve sthitaviṣayakasthitir akhilasya bāhyasyāntarasya vā vācyatvam iti | 
[231,7] atrocyate | tattvavyavasthām āha, ubhayasaṃbhavenaiva viṣayatvaṃ, kevalaṃ sāṃvyavahārika-
[231,8] apekṣayā saṃvṛter evādharasaṃvṛtim apekṣya tattvam iti vyavahriyate, kṣaṇabhedāvatāre saṃvyavahāra-
[231,9] vilopāt vyāvahārikaṃ prati pratikṣaṇakṣīṇatāyā abhāvāt, tattvataḥ pratyakṣeṇobhaya-
[231,10] saṃbhavābhāvaḥ, iti na doṣaḥ | atha pṛthagjanasya dṛśyavikalpyayor apy abhedagraho niyata 
[231,11] evety avasito vahniḥ pratibhāsita eveti cet, na, pratibhāsāntarasmaraṇena tatpratibhāsa-
[231,12] bhramabhraṃśasyakṛtatvāt | yathā ca vikalpaoratibhāsād anya eva vastupratibhāso darśayitum 
[231,13] adhekṣe śakyaḥ, tathā nādhyakṣapratibhāsād anyo 'stīti tatraiva vastupratibhāsaviśrāmāt 
[231,14] tadvijātīyasya vastupratibhāsatāvyudāsaḥ śreyāt | tasmād yuktam uktam,
[231,15] sthāpyo vācyas tattvato naiva kaścit |
[231,16] iti | (20b) athavā vastvantarāvācyatve 'pi tatrāpohas tadviśeṣaṇatvena gamya iti 
[231,17] apohasya vācyatā svīkṛtaiva | tathāpi kathaṃ sarvadharmānabhilāpyatvam ity āha,
[231,18] vācyas tattvato naiva kaścid artha iti |
[231,19] ayam abhiprāyaḥ | paryudāsapakṣe tāvad vasturūpavat tasyāpy adhyavasāyamātrakṛtaṃ vācyatvam,
[231,20] na pratibhāsād adhyakṣavat | prasajyapakṣe punar anyanivṛttimātrasyānyadāpi na viśeṣaḥ, 
[231,21] tathāpy asau nārtha iti noktadoṣaḥ | \yada(yad) vā yaḥ śāstre, tasmāt siddham etat sarvaśabdāviveka-
[231,22] viṣayā vikalpāś cety upasaṃhāraḥ, tasyārthaniṣṭhām upasaṃhāreṇaiva darśayati, 
[231,23] vācyas tattvato naiva kaścid artha iti |
[231,24] saṃvṛtau pratibhāsādhyavasāyamātreṇa vācyatāyā darśitatvāt,
[231,25] tattvata ity āha |
[232,1] tad ayam arthaḥ | yad etac chāstre viveka eva vācya ity upasaṃhṛtaṃ tasya na kiñcid vācyam evārthaḥ, 
[232,2] yathā abhāvo bhavatīti bhāvo na bhavatīty evārthaḥ, tathā apohasya vācyateti vācyatāyā 
[232,3] evāpoha ity arthaḥ | etac ca hetutrayavibhāgakaraṇādinā svayam eva śāstreṇa sphuṭīkṛtam ity upapāditam | 
[232,5] tad evaṃ katham apohaḥ śabdavācya iti praśne tadguṇatvena yathoktārthenety uttaram | atha 
[232,6] buddhyākāraḥ svalakṣaṇam upādhayo vā kasmān na vācyā iti praśnaḥ, tadadhyavasāyasya pratibhāsasya
[232,7] ubhayasya vābhāvād iti krameṇa visarjanāni | yadā tu śabdaiḥ kiṃ vācyam ity anuyogaḥ,
[232,8] tadā pratibhāsād arthādhyavasāyāt, yad vā tattvata iti vikalpya vikalpasthe 'nyāpoṭha-
[232,9] ākāraḥ, anyāpoṭhasvalakṣaṇaṃ na kiñcid iti prativacanāni krameṇaivety uktaṃ bhavati | 
[232,10] tasmāt śabdaliṅgayor apohaviṣayatāsthitiprasādhanaṃ sarvadharmāvācyatvapratipādanaparam iti
[232,11] prathamaślokārthopasaṃhāraḥ ||
[232,12] bhavatv apohe kṛtināṃ prapañco
[232,13] vastusvarūpāsphuraṇaṃ tu marma |
[232,14] tatrādṛḍhe sarvam ayatnaśīrṇaṃ
[232,15] dṛḍhe tu sausthyaṃ nanu tāvataiva ||
[232,16] samarthanaitasya diśaḥ prakāśaṛ
[232,17] kṛto 'yam asmābhir avistareṇa |
[232,18] tadvistaras tv ākara eva cintyaṛ
[232,19] paroditaṃ tūlam iva kṣipadbhiḥ ||
[232,20]|| apohaprakaraṇaṃ samāptam ||
